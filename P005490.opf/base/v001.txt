༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG22186
ImageGroup:
ISBN:
11KG22228
n/a
LCCN:
n/a
Title:
35 Dom .1996
bod kyi zho ston dus chen 1996
Author:
Descriptor:
Original Publication:
n/a
In/a
n/a;n/a
dharamsala, h.p.
bod kyi zlos gar tshogs pal
1996
Place:
Publisher:
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 6/2015



D2#348
བོད་སྐད་ །
1|
་་་་་
བད། ང་
།
བ
|
་་་་་
རྡ་རམ་ས་ལར་
༡༩༩༦ ༣་༢༥ - ༣༡
1::ཀྱི ང བ ད
1:|:
1
：
|
།
།
།
1:|:
།
96. NOTOHS
།
་་
་
།
_
-
།
ན་
1:|
བལ་23བཤ+
་་་་
།
་
TIBETAN INSTITUTE OF PERFORMING ARTS
（TIP)
ག
་་ ་་་
：
|



obo2294
TIBETAN INSTITUTE OF PERFORMING ARTS
(TIPA)



༄༅། །དེབ་འདི་བཞིན་ཡང་བསྐྱར་དཔར་འདེབས་བྱེད་རྒྱུ་དང་སྐད་ཡིག་
གཞན་ཐོག་ཕབ་བསྒྱུར་ཆོག་དང་ཆོག་མིན་ཁྲིམས་ཐོག་གི་དབང་ཆ་ཆ་ཚང་
བོད་ཀྱི་ཟློས་གར་ཚོགས་པ་ལ་ཡོད་པར་བརྟེན་འབྱུང་འགྱུར་སུ་ཞིག་ནས་
བསྐྱར་དུ་དཔར་འདེབས་བྱེད་རྒྱུ་དང་།
སྐད་ཡིག་གཞན་ཐོག་ཕབ་བསྒྱུར་དང་བརྙན་དཔར་སོགས་བཟོ་འདོད་
ཡོད་པ་རྣམས་ནས་དེབ་བཟོའི་སྤྱི་ཁྲིམས་ “Copyrighr” དང་མཐུན་པའི་
བོད་ཀྱི་ཟློས་གར་ཚོགས་པའི་མོས་མཐུན་ཆོག་མཆན་ཡིག་ཐོག་ནས་ཞུ་ལེན་
གནང་དགོས་པ་ལས། རང་བཞིན་སུ་བྱུང་ནས་བཤུ་བསྒྱུར་དཔར་བསྐྲུན་
སོགས་གནང་ཐལ་བྱུང་ཚེ་ཁྲིམས་འགལ་ཡིན་པ་མཁྱེན་གལ་ཆེ།།
དེབ་འདིར་ཆོས་རིག་ལྷན་ཁང་གི་སྐུ་ཞབས་ཨོ་རྒྱན་ལགས་ནས་ཞུས་
དག་དང་། ཨ་མྱེས་རྨ་ཆེན་བོད་ཀྱི་རིག་གཞུང་ཞིབ་འཇུག་ཁང་ནས་དེབ་
གཟུགས་འཆར་བཀོད། བོད་གཞུང་ཀོམ་སྤུ་ཀྲར་སྡེ་ཚན་གྱི་ཕུན་རབས་
བཀྲིས་སྟོབས་རྒྱལ་ནས་སྤར་རྩ་ཀོན་སྤུ་ཀྲར་ནང་བཅུག་པ་བཅས་དུས་བཀག་
ནང་འདོན་སྤེལ་ཐུབ་ཐབས་སུ་སྐུ་ལས་བསྐྱོན་གནང་བར་ཐུགས་རྗེ་ཆེ་ཞུ།།
བོད་ཀྱི་ཞོ་སྟོན།
༄༅། །བོད་ཀྱི་ཟློས་གར་ཚོགས་པས་འགྲོ་གྲོན་བཏང་སྟེ་
བོད་རྒྱལ་ལོ་ ༢༡༢༣ རབ་གནས་མེ་བྱི་དབོ་ཟླ་དཀར་ཕྱོགས་དགའ་བ་
གཉིས་པར་འགྲེམས་སྤེལ་ཞུས།
སློབ་སྟོན་པ། འགན་འཛིན་འཇམ་དབྱངས་རྡོ་རྗེ།
རྩོམ་སྒྲིག་པ། རྟ་བསམ་སྦྱིན་པ་དངོས་གྲུབ།
འབྲེལ་བྱེད་པ། བསྟན་འཛིན་ཆོས་གྲགས།



དཀར་ཆག་
༧གོང་ས་སྐྱབས་མགོན་ཆེན་པོ་མཆོག་ཕྱི་ལོ་ ༡༩༩༣ ལོའི་བོད་ཀྱི་ཞོ་སྟོན་ཉིན་དང་པོར་
ཆིབས་བསྒྱུར་བཀའ་དྲིན་ཆེ་ཞིང་།
༡ees བོད་ཀྱི་ཞོ་སྟོན་དུས་ཆེན་གྱི་མཛད་རིམ།
གླེང་བརྗོད།
ཞོ་སྟོན།
རཀ་ར་རིན་པོ་ཆེ།
ཞོ་སྟོན་ཞེས་པའི་ཐ་སྙད་བྱུང་ཚུལ། རྩོམ་སྒྲིག་པས།
ཞོ་སྟོན་སྐབས་ལྷ་མོ་གཟིགས་འབུལ་སྐོར། "
བཀྲིས་ཞོལ་པའི་ཁ་བཤད། ། ལྷ་དགེ་ནོར་བུ་ཚེ་རིང་།
ཞོ་སྟོན་སྐབས་འཁྲབ་སྟོན་པའི་མཛད་རིམ། རྩོམ་སྒྲིག་པས།
ལྷ་གཞུང་གཅུང་དོན་ཡོད་དང་། དོན་གྲུབ།
ལྷ་གཞུང་སྣང་ས་འོད་དེ་བུམ་པ།
ལྷ་གཞུང་ཆོས་རྒྱལ་ནོར་བཟང་།
ལྷ་གཞུང་པད་མ་འོད་འབར།།
ལྷ་གཞུང་འགྲོ་བ་བཟང་མོ།
ལྷ་གཞུང་གཟུགས་ཀྱི་ཉི་མ།
མཆན་བུ།



བོད་ཀྱི་ལྷ་མོའི་སྲོལ་འབྱེད་གྲུབ་ཐོབ་ཐང་སྟོང་རྒྱལ་པོ།



༄༅། །ཇི་ལྟར་གསོལ་བ་བཏབ་པ་བཞིན་སྤྱི་ནོར་
ྋགོང་ས་སྐྱབས་མགོན་ཆེན་པོ་མཆོག་ཕྱི་ལོ་ ༡༩༩༣ ལོའི་
བོད་ཀྱི་ཞོ་སྟོན་ཉིན་དང་པོར་ཆིབས་བསྒྱུར་བཀའ་དྲིན་ཆེ་ཞིང་།
མཛད་སྒོའི་མཇུག་ཏ་མང་ཚོགས་ལ་ཞལ་མཇལ་དང་འབྲེལ་བའི་
གལ་ཆེའི་བཀའ་སློབ་གནང་དོན། །
ནང་དན།
，
，
，
，
，
དེ་རིང་འདིར་ཁྱེད་རང་ཚོས་ལྷ་མོའི་གཞུང་ཉིན་གང་འཁྲབ་པར་ང་རང་ཧ་ཅང་དགའ་པོ་བྱུང་། ཁྱེད་རང་ཚོ་
མི་མང་འཛོམས་ཡོད་པ་ཚོ་ཡང་སྐྱིད་པོ་བྱུང་ཡོད་པ་རེད། ཚང་མའི་ཚབ་བྱས་ནས་ཐུགས་རྗེ་ཆེ་ཟེར་གྱི་
ཡིན། ན་ནིང་ང་རང་ཚོ་སྐད་ཆ་བྱུང་བ་ནང་བཞིན་རེད། ད་ལྟ་ང་རང་ཚོ་བོད་པའི་རིག་གཞུང་གི་ནང་ཚན་
གཞས་དང་ཞབས་བྲོའི་ཁྲོད་ནས་ལྷ་མོའི་གཞུང་འདི་དམིགས་གསལ་གྱི་བོད་པའི་ངོ་བོ་མཚོན་བྱེད་ཅིག་ཡིན་
པ་རེད། ཁྱེད་རང་ཚོས་བར་ལམ་ལོ་གཅིག་གི་རིང་ཚང་མས་དེ་དོན་སྙིང་བཅངས་ཧར་བསྐྱེད་བྱས་ཏེ་གྲུབ་
འབྲས་ཡག་པོ་བྱུང་བར་དགའ་པོ་ཞེ་དྲག་བྱུང་། ཐུགས་རྗེ་ཆེ་ཟེར་གྱི་ཡིན། །
དེ་རིང་ཁྱེད་རང་ཚོས་གཞུང་འཁྲབ་ཡག་དེ་རྒྱལ་པོ་དད་པ་བརྟན་པའི་ལོ་རྒྱུས་ཤིག་འཁྲབ་པ་རེད། དེ་
ཡང་ལོ་རྒྱུས་ཁངས་ལྡན་བཀའ་གདམས་ཕ་ཆོས་བུ་ཆོས་ནང་གསལ་ཡོད་པ་རེད། ང་རང་ཆུང་ཆུང་སྐབས་
ལྷ་སར་ཡོད་དུས་ནོར་བུ་གླིང་ཁའི་གཟིམ་ཆུང་ཞིག་གི་ནང་ལ་རྒྱལ་པོ་དད་པ་བརྟན་པའི་ལོ་རྒྱུས་ལྡེབས་རིས་
འགྲེལ་བཤད་དང་བཅས་པ་ཆ་ཚང་ཞིག་ཡོད་པ་དེ་ཀློག་དུས་ཧ་ཅང་སྙན་པོ་ཡོང་གི་ཡོད། བྱས་ཙང་དེའི་
དབང་གིས་དད་པ་བརྟན་པའི་འཁྲབ་གཞུང་འདི་ང་རང་ཆུང་ཆུང་སྐབས་ནས་གང་འཚམས་ངེས་པོ་ཡོད།
ཁྱེད་རང་ཚོས་ཀྱང་ཡག་པོ་འཁྲབ་སོང་བས་དགའ་པོ་བྱུང་།
དེ་ནས་སང་ཉིན་ནས་མུ་མཐུད་འཁྲབ་མཁན་ཕྱོགས་མཐའ་ནས་ཡོང་བའི་ལྷ་མོའི་རུ་ཁག་ཁྱེད་རང་ཚོ་
སླེབས་ཡོད་པ་རེད། ཕྱོགས་མཐའ་ནས་ཡོང་མཁན་ཚོ་ནི་གཞིས་ཆགས་ནང་སོ་སོའི་འཚོ་ཐབས་ཀྱི་ལས་
ཀ་བྱེད་དགོས་པ་དང་། དེ་མིན་བལ་ཡུལ་ནས་ཡོང་མཁན་ཚོ་ཡང་དེ་བཞིན་སོ་སོའི་ལྟོ་གོས་འཚོ་ཐབས་
ཀྱི་ལས་ཀ་བྱེད་དགོས་ཡོད་མུས་ཐོག་ལྷ་མོའི་སྒྲིགས་འཛུགས་དང་འབྲེལ་བའི་འཁྲབ་སྟོན་བྱ་རྒྱུ་དེ་དག་སོ་
T



སོས་དང་དུ་བླངས་པའི་ལས་ཀ་འཕར་མ་ཞིག་རེད། ཚང་མས་སྤྱི་སེམས་བཅངས་ཏེ་ལྷ་མོའི་སྒྲིགས་
འཛུགས་བཙུགས་ནས་ལོ་མང་ཕྱིན་ཡོད། དེ་རིང་ཁྱེད་རང་ཚོ་འདིར་ཡོད་པ་དགའ་པོ་བྱང༌། ད་རེས་འཛོམས་
དས་ཕན་ཚུན་གཅིག་གིས་གཅིག་ལ་ལེགས་ཆ་བླངས་རེས་དང་ཕན་ཚུན་ཉམས་མྱོང་སྤེལ་རེས་ཡོང་སྲིད་
ཀྱི་རེད། དེ་འདྲ་སོང་ཙང་ད་རེས་རུབ་རུབ་བྱུང་བ་དེ་གོ་སྐབས་ཧ་ཅང་ཡག་པོ་བྱུང་འདུག ཁྱེད་རང་ཚོ་
ཕྱོགས་མཐའ་ནས་ཡོང་མཁན་ལྷ་མོའི་སྒྲིགས་འཛུགས་དེ་དག་གི་དཀའ་ངལ་མང་པོ་ཡོད་མུས་འོག་ཚང་
མས་ཧུར་བསྐྱེད་བྱས་ཏེ་ལོ་ནས་ལོ་བསྟུད་ཏེ་རིག་པ་བསྒྲིམས་པ་དེས་ངོས་རང་དགའ་པོ་ཡོང་གི་འདུག དེ་
རིང་ཐུགས་རྗེ་ཆེ་ཟེར་གྱི་ཡིན།
ཕྱི་ལོ་ ༡༩༩༣ ལོའི་ཕྱི་ཟླ་བཞི་པའི་ཤེས་བྱ་ནས་ཕྱུང་པའོ།



༡ees བོད་ཀྱི་ཞོ་སྟོན་དུས་ཆེན་གྱི་མཛད་རིམ།
ཉིན་དང་པོ། དབུ་འབྱེད་ཀྱི་མཛད་སྒོ་དང་། བོད་གཞང་ཟློས་གར་ཚོགས་པས་
རྔོན་པའི་འདོན་རྗེས་ས་གནས་ཁག་ལྔ་ཡི་ལྷ་མོ་བ་རྣམས་ནས་
གཟིགས་ཕུད་འབུལ་རྒྱུ།
ཉིན་གཉིས་པ། བེ་ལ་ཀོ་སྤྱི་ལྷ་མོའི་ཚོགས་པ་ནས་གཅུང་པོ་དོན་ཡོད་དོན་གྲུབ་ཀྱི་ལྷ་
གཞུང་གཟིགས་འབུལ་ཞུ་རྒྱུ། །
དགོང་དྲོ། བོད་ཀྱི་ཟློས་གར་ཚོགས་པས་ཡུལ་གྲུ་ཁག་གི་གཞས་སྣ་
གཟིགས་འབུལ་ཞུ་རྒྱུ།
ཉིན་གསུམ་པ། མེན་པར་ལྷ་མོའི་ཚོགས་པས་སྣང་ས་འོད་འབུམ་གྱི་ལྷ་གཞུང་
གཟིགས་འབུལ་ཞུ་རྒྱུ། །
དགོང་དྲོ། བོད་ཀྱི་ཟློས་གར་ཚོགས་པས་ཨ་ཀ་མའི་དེངས་དུས་གཞས་སྣ་
གཟིགས་འབུལ་ཞུ་རྒྱུ།
ཉིན་བཞི་པ། བལ་ཡུལ་ལྷ་མོའི་ཚོགས་པས་ཆོས་རྒྱལ་ནོར་བཟང་གི་ལྷ་གཞུང་
གཟིགས་འབུལ་ཞུ་རྒྱུ།
དགོང་དྲོ། ། བོད་ཀྱི་ཟློས་གར་ཚོགས་པས་འཛམ་གླིང་ཡངས་ཐོག་ཞེས་པའི་གཞས་
འཆམ་ཁག་གཟིགས་འབུལ་ཞུ་རྒྱུ།
ཉིན་ལྔ་པ། བྷན་རྡ་ར་ལྷ་མོའི་ཚོགས་པས་པད་མ་འོད་འབར་གྱི་ལྷ་གཞུང་
གཟིགས་འབུལ་ཞུ་རྒྱུ། །
དགོང་དྲོ། བོད་ཀྱི་ཟློས་གར་ཚོགས་པས་གནའ་བོའི་དྲན་གླུ་ཞེས་པའི་གཞན་སྣ་
གཟིགས་འབུལ་ཞུ་རྒྱུ།
ཉིན་དྲུག་པ། ཨོ་རི་ས་ལྷ་མོའི་ཚོགས་པས་འགྲོ་བ་བཟང་མོའི་ལྷ་གཞུང་
གཟིགས་འབུལ་ཞུ་རྒྱུ།
ཉིན་བདན་པ། བོད་ཀྱི་ཟློས་གར་ཚོགས་པས་གཟུགས་ཀྱི་ཉི་མའི་ལྷ་གཞུང་གཟིགས་
འབུལ་ཞུ་རྒྱུ་དང་མཛད་སྒོའི་མཇུག་བསྡོམས་གནང་རྒྱུ།



གླེང་བརྗོད།
ཞོ་སྟོན་གྱི་ལྷ་མོའི་སྒྱུ་རྩལ་འདི་ནི། འདས་པའི་ལོ་རྒྱུས་ཅན་གྱི་དས་ཆེན་ཞིག་ཡིན་པ་མ་ཟད། ༧གོང་ས་
༧ལྷ་མིའི་རྣམ་འདྲེན་ཆེན་པོ་དགྱེས་པའི་མཆོད་སྤྲིན་དང་། སྐྱེ་བོ་རྒན་གཞོན་ཚང་མས་ཞོ་སྟོན་ནམ་འཆར་
ངང་འགུག་ཞུ་བའི་དགའ་སྐྱིད་སྤྲོ་གསུམ་ལྡན་པའི་དས་ཆེན་ཁྱད་འཕགས་ཞིག་ཡིན། འོན་ཀྱང་ ༡ere ལོ་
ནས་བོད་ཀྱི་ཁྱིམ་མཚེས་རྒྱལ་ཁབ་རྒྱ་དམར་གྱི་བོད་ཆོལ་གསུམ་བཙན་བཟུང་བྱས་ནས་བོད་ཀྱི་སྣོད་བཅུད།
ཆོས་རིག་དང་བཅས་པ་རྩ་མེད་བཟོ་རྒྱའི་བསམ་ངན་སྦྱོར་རྩུབ་ཀྱི་བྱ་བ་འཆར་གཞི་དང་ལྡན་པའི་སྒོ་ནས་
ལག་བསྟར་བྱེད་དང་བྱེད་མུས་ཡིན་ཀྱང་། ༧གོང་ས་༧སྐབས་མགོན་ཆེན་པོའི་རླབས་ཆེན་དབུ་ཁྲིད་ལམ་
སྟོན་འོག་ཕ་རོལ་དགྲ་བོའི་བྱེད་ངན་ལས་ལྡོག་སྟེ། ང་ཚོར་འདས་པའི་མི་ལོ་སུམ་ཅུ་སོ་དྲུག་རིང་འཛམ་
གླིང་མི་མང་ནས་བོད་མིའི་རྒྱུད་ལ་ཡོད་པའི་ཞི་བདེ་དང་། ཡ་རབས་སྤྱོད་བཟང་། ཆོས་རིག་གི་རྣམ་དཔྱོད།
ལྷག་བསམ་གྱི་སྙིང་སྟོབས་སོགས་སྟོན་ཐུབ་པར་ཁྱད་ཆོས་རྣམས་ལ་བསྔགས་བརྗོད་དང༌། དགའ་བསུ།
རྒྱབ་སྐྱོར་ཐོབ་པ་ནི་རྒྱལ་ཁ་ཞིག་ཡིན། །
སྔ་ལོ་ནས་བཟུང་བཞུགས་སྒར་རྡ་རམ་ས་ལར་ཕྱི་ཟླ་བཞི་པར་ བོད་ཀྱི་ཞོ་སྟོན་དས་ཆེན་ ལ་སྲུང་བརྩི་
ཞུ་མུས་ཀྱང༌། ཕྱི་ཟླ་གསུམ་པའི་ནང་ཕྱོགས་མཐའ་ཁག་ནས་ཕེབས་པའི་ཆོ་འཕྲུལ་སྨོན་ལམ་ཆེན་པོའི་
ཆོས་ཞུགས་པ་སེར་སྐྱ་རྣམ་པ་དང༌། ཡང་སྒོས་བཙན་འོག་ནས་གཞིས་ལུས་སྤུན་ཟླ་མི་མང་༧གོང་ས་
༧མཆོག་གི་གསེར་ཞལ་མཇལ་བ་དང་། གསུང་གི་བདད་རྩི་མྱོང་བ། གཉེན་འཕྲད་སོགས་ལ་ཕེབས་པ་རྣམས་
ཀྱི་མཉམ་དུ་བྱེས་ཀྱི་ བོད་ཀྱི་ཞོ་སྟོན་དུས་ཆེན ལ་སྲུང་བརྩི་ལྷན་དུ་བྱུང་ན་དགེ་མཚན་ཡོད་པའི་དགོངས་
འཆར་བཀའ་སློབ་རིན་པོ་ཆེ་ཕེབས་དོན་བཞིན་འདི་ལོ་ནས་ཕྱི་ཟླ་གསུམ་པའི་ནང་ཞོ་སྟོན་གཏན་འཁེལ་ཟིན་ག
ཤིས། དབུས་ཟློས་གར་ཚོགས་པ་དང་། ཡན་ལག་གི་ལྷ་མོ་ཚོགས་པ་ཚོས་དས་ཐོག་ཏུ་སྦྱོང་བརྡར་དང་།
མཉམ་འཛོམས་གནང་ནས་མི་རིགས་རང་ཉིད་ཀྱི་རྩ་ཆེའི་ལྷ་མོའི་སྒྲ་རྩལ་མི་ཉམས་གོང་འཕེལ་དང་།
ཉམས་པ་སླར་གསོའི་བྱ་བ་བཟང་པོར་ཞུགས་ཏེ། གཟིགས་འབུལ་དང་པོར་པཎ་ཆེན་སྐུ་ཕྲེང་བཅུ་པའི་
ཡང་སྲིད་འཁྲུལ་བྲལ་མཆོག་སྤྲུལ་དགེ་འདུན་ཆོས་ཀྱི་ཉི་མའི་སྐུ་བགེག་དང་བར་ཆད་ལས་ལྡོག་ཅིང་། རྒྱལ་
པཎ་རྣམ་གཉིས་མྱུར་དུ་ཞལ་མཇལ་ཐུབ་པའི་རྟགས་དང་རྟེན་འབྲེལ་སླད་དུ་གཅུང་པོ་དོན་ཡོད་དང་དོན་གྲུབ་
སྟེ་རྒྱལ་སྲས་སྐུ་མཆེད་གཉིས་ཀྱི་རྣམ་ཐར་གཟིགས་ཕུད་འབུལ་རྒྱུ་དང་། ལྷག་པར་གཞིས་བྱེས་བོད་མིའི་



རྩ་དོན་ལ་དམིགས་ཏེ་ གངས་ལྗོངས་ལྷ་མོའི་སྒྱུ་རྩལ་ ཚོགས་ཆེན་ཐེངས་གཉིས་པ་ཉིན་གཉིས་ཀྱི་རིང་
ཟློས་གར་དུ་གོ་སྒྲིག་ཞུས་ཏེ། སྔར་ལྷག་གྲུབ་འབྲས་ཐོབ་པའི་ཡིད་ཆེས་དང་འབོད་སྐུལ་ཞུ་རྒྱུ་ཡིན།
ད་ལམ་བོད་ཀྱི་ཟློས་གར་ཚོགས་པས་ བོད་ཀྱི་ཞོ་སྟོན་ ཞེས་པའི་དེབ་ཆུང་འདི་བཞིན་དཔར་སྐྲུན་
སྐབས། ཨ་མྱེས་རྨ་ཆེན་བོད་ཀྱི་རིག་གཞུང་ཞིབ་འཇུག་ཁང་གི་འགན་འཛིན་སྐུ་ཞབས་བཀྲིས་ཚེ་རིང་ལགས་
ནས་གལ་ཆེའི་སློབ་སྟོན་གནང་བ་དང་། འདི་གའི་དཔྱད་ཞིབ་འགན་འཛིན་རྟ་བསམ་སྦྱིན་པ་དངོས་གྲུབ་
ནས་དེབ་ཆུང་འདི་འདོན་པར་སྔ་ཕྱིའི་འབད་བརྩོན་གནང་བ་བཅས་ལ་ཐུགས་རྗེ་ཆེ་ཞུ་རྒྱུ་བཅས། བཞུགས་
སྒར་བོད་ཀྱི་ཟློས་གར་ཚོགས་པའི་འགན་འཛིན་འཇམ་དབྱངས་རྡོ་རྗེས། ༡ee༤།༣།༢» ལ།།
༡༠



ཞོ་སྟོན།
EEEEEEEEEEEEEE。。
。
。
。
。
。
。
。
。
。
。
。
LE
ELL，
རཀ་ར་རིན་པོ་ཆེ།
ཟླ་བ་བདུན་པའི་ཟླ་མཇུག་ལ་ཞོ་སྟོན་ཞེས་པ་ལྷ་མོ་འཁྲབ་རྒྱུའི་དབྱར་གཞུག་གི་བལྟས་མོ་ཆེ་ཤོས་དེ། ཟླ་
བ་གཅིག་གི་རིང་ལ་གང་སར་བལྟ་རྒྱུ་ཡོད་པ་ཞིག་རེད། ཞོ་སྟོན་ཟེར་བ་དེ་ལ་གྲ་སའི་ཁ་རྒྱུན་ཡ་མཚན་
བགོད་བྲོ་བ་ཞིག་འདུག་པ་ནི། གྲ་པ་འགྲེས་པ་ཁ་ཤས་ནས། ཞོ་སྟོན་ཟེར་དགོས་ཡག་དེ། སྐབས་འདིར་
འབྲས་སྤུངས་ལ་དབྱར་གནས་ཚོགས་པའི་སྐབས་སོང་ཙང། བདུད་ཨ་ཁྱུང་རྒྱལ་པོས་དགེ་འཕེལ་དབུ་རྩེ་
ནས་གནོད་བསྐྱལ་དགོས་བསམས་ནས་བལྟ་བགྱི་ཡོད་པ་རེད། བྱས་ཙང་དེ་འབྲས་སྤུངས་ཀྱི་མཁན་པོ་ཞིག་
གིས་མཁྱེན་པ་དང༌། དེའི་ཞོག་ཁས་ཚོགས་ཆེན་མང་ཇ་ཚོགས་སྐབས་གྲ་པ་ལ་ཞོ་ཕུལ་ཏེ། དེའི་སྒང་ལ་
ཁྲག་གི་ཐིག་པ་ཏོག་ཙམ་བླུག་དགོས་གསུངས་པ་རེད། བྱས་ཙང། ཚོགས་པ་དེ་འདྲ་བྱས་པ་དེ་འབྲས་
སྤུངས་ཀྱི་མཁན་པོ་ཞིག་གིས་མཁྱེན་པ་དང་། དེའི་ཞོག་ཁས་ཚོགས་ཆེན་མང་ཇ་སྐབས་གྲྭ་པ་ཚོ་ལ་ཞོ་
ཕུལ་ཏེ། དེའི་སྒང་ལ་ཁྲག་གི་ཐིག་པ་ཏོག་ཙམ་བླུག་དགོས་གསུངས་པ་རེད། བྱས་ཙང་ཚོགས་ལ་དེ་འདྲ་
བྱས་པ་དེ་བདུད་ཨ་ཁྱུང་རྒྱལ་པོས་མཐོང་། དེའི་ཐོག་ལ་ལྷ་མོ་འཁྲབ་སོང་ཙ་ན། ད་གྲྭ་པ་ཚོ་སྨྱོ་བཞག་
ཟེར་དགའ་ཐག་ཆོད་བགྱི་ཡོད་པ་རེད། དེ་ལ་བརྟེན་ནས་ཞོ་སྟོན་ཡིན་གསུང་མཁན་མང་རབས་བྱུང་ཡང་
ཚོགས་ཆེན་མང་ཇ་ལ་ནི། དེའི་ཞོག་ཁས་ཞོ་ཕ་ལྟར་བཞག བཞེས་ཐུག་འཕར་མ་ཅིག་ཀྱང་ཕུལ་སྲོལ་མེད་
པར། མར་རྙིང་བླུག་པའི་ཇ་དྭང་སླ་པོ་ཞིག་ལས་མེད། སྔར་དཔའ་ཤོད་དགོན་པར། དབྱར་དགུན་གང་ཡིན་
མི་དྲན་ཡང། བསྐང་གསོའི་སྐབས་ཞིག་ལ་ཉིན་གཅིག་དགོང་ཇའི་དོད་ལ་ཚོགས་ཡོངས་ལ་ཆང་དྲངས་
བགྱི་འདུག་པས། དེའི་ཁ་ཡོག་ཀྱང་བདད་ཨ་ཁྱུང་རྒྱལ་པོ་ལ་བཞག་གྱི་འདུག་པས། བདུད་མགོ་སྐོར་གཏོང་
ཐབས་ཤིན་ཏུ་ཡ་མཚན་ཆེ་བ་དེ་འདྲ་མང་ཙམ་ཡོད་ཚོད་འདུག དོན་དངོས་གནས་ལ་ནི། “ཞོག་སྟོན” ཡིན་
གང་ཡིན་ཟེར་ན། དེའི་ཞོག་པ་ཚོགས་ཆེན་ཞལ་ངོ་གསར་རྙིང་བརྗེས་ཏེ། ཞོག་པ་འབྲས་སྤུངས་ཀྱི་གཡས་
རིའི་ལྡེབས་ལ་གོས་སྐུ་ཆེན་པོ་ཞིག་བཤམ། དེའི་མདུན་ལ་གྲྭ་ཚང་བཞིའི་དབུ་མཛད་དང་། གདོང་གྲལ་པ་
རྣམས་ཕེབས་ཏེ་གོས་སྐུ་ལ་སྤྱན་འདྲེན་ཁྲུས་གསོལ་དང༌། དེ་རྗེས་ཞལ་ངོ་རྙིང་པ་གཉིས་ཀྱིས་༧རྒྱལ་བ་ལྔ་
པའི་བཅའ་ཡིག་ཞལ་ངོ་གསར་པ་ལ་རྩིས་སྤྲད་དེ། རྙིང་པ་གཉིས་ཁྲི་ལས་བབས་ཏེ་གསར་པ་ཁྲི་ལ་སྡོད་
པ་ཚང་མའི་མིག་གིས་མཐོང་སར་བྱེད། སྔར་ཡིན་ན། ཞལ་ངོ་སྒྲིག་ཁྲིམས་ཆོས་བཞིན་བྱེད་རྒྱུའི་ཁས་ལེན་



དམ་བཅའ་ཞིག་གྲྭ་མང་གི་མདུན་དུ་གནང་སྲོལ་ཡོད་པ་ཡིན་ནམ་སྙམ། ཡིག་ཆ་ཁུངས་ལྡན་ནི་མ་མཐོང་
པ། གང་ལྟར་དེའི་ཞོག་པ། ཞལ་ངོ་གསར་པ་ཁྲི་ལ་བསྡད་རྗེས་ལ། ལམ་སེང་ཤིང་རོང་འབྲོང་རྩེད་དང་།
ཡང་ཀླུང་བཀྲིས་ཞོལ་པས་སྔར་སྲོལ་གྱི་ཁོང་རང་ཚོའི་ལྷ་མོ་འཁྲབ་དགོས་པ་དང་། ཁོང་ཚོའི་ཁ་བཤད་ཀྱི་
ནང་དུ་ཡང་། ༧རྒྱལ་བ་ལྔ་པའི་མཚན་ནས་བོས་ཏེ་ཁོང་རང་ཚོའི་འབྱུང་ཁུངས་ཞིག་བཤད་བགྱི་འདུག་
པས། ཡང་ཀླུང་བཀྲིས་ཞོལ་པའི་འཁྲབ་སྟངས་དང༌། ཆས་གོས་སོགས་རྒྱལ་བ་ལྔ་པའི་མནལ་ལམ་ལ་
བྱུང་ཚུལ་གསུང་མཁན་བྱུང་བས་དེ་བདེན་པ་ཡིན་ངེས། འདུལ་ཁྲིམས་གཞི་བཟུང་བྱས་ན། དབྱར་གནས་
སྐབས་ཟློས་གར་འཁྲབ་རྒྱུ་མི་འཚམ་པ་ལྟ་བུ་ཡོད་ན་ཡང་། སྔར་རྒྱལ་བ་ལྔ་པ་འབྲས་སྤུངས་དགའ་ལྡན་
ཕོ་བྲང་ལ་བཞུགས་སྐབས། སྡེ་སྲིད་བསོད་ནམས་ཆོས་འཕེལ་སྐུ་དབང་ཆེ་བ་དང༌། ཚོགས་ཆེན་དགེ་
བསྐོས་གཉིས་པོ་དེ་དུས་སྡེ་སྲིད་དམ། ཞལ་ངོ་བསོད་ནམས་ཆོས་འཕེལ་ནས་བསྐོ་གཞག་གནང་སྲོལ་བྱུང་བ་
ཡིན་འདྲ་བ་ནི། ཞལ་ངོ་ཁྲི་འདོན་བྱེད་རྒྱུའི་ཉིན་སྔོན་མ་ལ་ཞལ་ངོ་གསར་པ་གཉིས་འབྲས་སྤུངས་ཕོ་བྲང་ནང་
ཡོང་། དེ་ནས་ལྷ་མོ་ཚང་མས་གཟིགས་ཕུད་ཕུལ་ཏེ། མདོར་བསྡུས་ཞིག་འཁྲབ་སྲོལ་འདུག་པས་འདི་རང་
ནས་ཞལ་ངོ་བསྐོ་སྟངས་ཚོད་དཔགས་ཐུབ་པ་ཞིག་འདུག དེ་བཞིན་དུས་ཕྱིས་ ༡ere བར་དུ་འབྲས་
སྤུངས་ཚོགས་ཆེན་ཞལ་ངོ་གཞུང་ནས་བསྐོ་གཞག་གནང་བཞིན་པ་རེད། དེ་དུས་སྡེ་སྲིད་བསོད་ནམས་
ཆོས་འཕེལ་ལ་ཞལ་ངོ་ཞུ་གྱི་འདུག་པ་མ་ཟད། ལྔ་པའི་རང་རྣམ་ཐར་ནང་ལ་ཡང་ཞལ་ངོ་བསོད་ནམས་
ཆོས་འཕེལ་དང་། སྐབས་རེ་ཞལ་ངོ་རྐྱང་པ་གསུངས་པ་མང་དུ་འདུག་པས། ཞལ་ངོ་ཞེས་པ། དེང་སང་སྐུ་
ངོ་མ་ཟེར་བ་ལྟ་བུ་སོང་ཙ་ན། ཚོགས་ཆེན་དགེ་བསྐོས་ཚོས་ཀྱང་དབང་ཚད་ལེན་རྒྱུར་ཞལ་ངོའི་མིང་དེ་
འཁྱེར་བ་མ་གཏོགས་གཞན་འབྲས་སྤུངས་ཀྱི་བཅའ་ཡིག་དང་། སྨོན་ལམ་ཆེན་མོའི་སྐོར་གྱི་གཞུང་གི་
ཡིག་ཆའི་ནང་། ཚོགས་ཆེན་དགེ་བསྐོས་མ་གཏོགས་ཞལ་ངོ་ཞེས་བྲིས་སྲོལ་ཁྱོན་ནས་མི་འདུག ཡིན་ན་
ཡང་། ཐོག་མར་འབྲས་སྤུངས་ཞོ་སྟོན་ལས་ཟེར་སྲོལ་མི་འདུག་ཀྱང་། རྗེས་སུ་ནི། ནོར་བུ་གླིང་ཁའི་ཞོ་སྟོན་
དང་། སེ་རྭའི་ཞོ་སྟོན་ཟེར་སྲོལ་ཞིག་དང་། དེང་སང་དྷ་རམ་ས་ལར་ཡང་ཞོ་སྟོན་ཞིག་འདག་པས། འདི་ཞོ་སྟོན་
མ་ཡིན་པར། འདི་རྗེས་སུ་རིང་མིང་རང་དབང་རང་བཙན་གྱི་ནམས་གསར་པ་ཞིག་ལངས། སྐྱིད་པའི་ཉི་མ་
ཤར་པའི་ཞོག་ཁས་ཀྱི་ཞོག་སྟོན་ཅིག་ཚང་མར་འཁྲབ་རྒྱུའི་མཐུན་རྐྱེན་དུ་འགྲོ་བའི་ཡིད་ཆེས་ཞུ་རྒྱུ།
སུད་སི་བོད་རིགས་མི་མང་གི་གསར་འཕྲིན་ ༡eev ཨང་ ༤།༡༠ ཤོག་གྲངས་ ༩༡༠ ནས་ཕུང་པའོ།
༡༢



ཞོ་སྟོན་ཞེས་པའི་ཐོག་མའི་བྱུང་ཚུལ་སྐོར།
༄༅། །དེ་ཡང་འདིར་ཞོ་སྟོན་གྱི་བྱུང་རབས་མདོར་ཙམ་གླེང་བར་བྱ་བ་ལ། ཞོ་སྟོན་ཞེས་པའི་ཐ་སྙད་དང་
ཐོག་མའི་བྱུང་ཚུལ་སྐོར། གསུང་རྒྱུན་མི་འདྲ་བ་མང་དུ་མཆིས་ཀྱང་མདོར་ན་གཉིས་ལས། དང་པོ། སྔོན་
རྒྱ་གར་འཕགས་པའི་ཡུལ་དུ་བདག་ཅག་གི་སྟོན་པ་ཐུགས་རྗེ་ཅན་གྱིས་དགག་དགོས་པ་མང་པོ་ཞིག་ལ་
གཟིགས་ནས་དབྱར་གནས་ཀྱི་བཅད་པ་མཛད་པ་དེ་ཉིད་རང་ཅག་ཁ་བའི་ལྗོངས་སུ་ཡང་དགོན་སྡེ་ཁག་ཏ་
དེ་བཞིན་མཛད་སྲོལ་ཡོད་པ་ལྟར་ཆོས་སྡེ་ཆེན་པོ་དཔལ་ལྡན་འབྲས་སྤུངས་སུ་བོད་ཟླ་དྲུག་པའི་ཚེས་བཅོ་
ལྔའི་ཉིན་ནས་དབྱར་གནས་འགོ་བཙུགས་པ་དང་། གནམ་གང་ཉིན་ཚོགས་ཆེན་དགེ་བསྐོས་གསར་རྙིང་
བརྗེས་པའི་མཛད་ཆེན་ལ་འབྲས་སྤུངས་ཞོ་སྟོན་ཞེས་པའི་ཐ་སྙད་བྱུང་བའི་གསུང་རྒྱན་ཞིག་ཡོད།
ཅིག་ཤོས་ནི་རྗེ་ཙོང་ཁ་པ་ཆེན་པོའི་དངོས་སློབ་འཇམ་དབྱངས་ཆོས་རྗེ་བཀྲིས་དཔལ་ལྡན་ནི་རབ་བྱུང་
དྲུག་པའི་ས་ལུག་ལ་བསམ་ཡས་སུ་འཁྲུངས། ཤིང་ལུག་ ༡༤༡༩ ལོར་སྣེ་འུར་བཞུགས་དུས་མནལ་ལམ་
དུ་ལྟས་ཁྱད་པར་ཅན་དུ་མ་བྱུང་བར་ལྟར་དངོས་སུ་ཡང་རྗེ་ཙོང་ཁ་པ་ཆེན་པོས་འཇམ་དབྱངས་ཆོས་རྗེ་
བཀྲིས་དཔལ་ལྡན་ལ་རང་ལུགས་ཀྱི་མདོ་སྔགས་བསྟན་པ་རིན་པོ་ཆེ་དེ་ཕྱོགས་དུས་རྣམ་པ་ཀུན་ཏུ་དར་ཞིང་
རྒྱས་ལ་ཡུན་རིང་དུ་གནས་པའི་ཆེད་དུ་ཆོས་སྡེ་ཕུན་སུམ་ཚོགས་པ་ཞིག་འདེབས་དགོས་པའི་བཀའ་སློབ་
གནང་བ་མ་ཟད། ཆོས་སྡེ་ཆེན་པོའི་རྨང་འདིང་བར་ལྷོ་ཕྱིའི་ཐིག་སོགས་ཙོང་ཁ་པ་ཆེན་པོས་ཞལ་བཀོད་
གནང་ཞིང་། ལུང་བསྟན་ལྟར་འགོག་པ་རི་ནས་གཏེར་དུ་བཞེས་པའི་ཆོས་དུང་སྩལ་ཏེ་དགོན་མ་བས་བུ་ལྷག་
བ་སོགས་མ་འོང་པའི་ལུང་བསྟན་གནང་། སྣེའུ་རྫོང་ཕྱི་བ་ནམ་མཁའ་བཟང་པོས་དངས་བླང་གིས་མཐུན་
རྐྱེན་ཞབས་འགྱུར་ཞེས་འབྲས་སུ་ཆོས་རྗེ་ཉིད་དགུང་གྲངས་སོ་བརྒྱད་ད་སོན་པ་ཕྱི་ལོ་ ༡༤༡ བོད་མེ་ཕོ་
སྤྲེལ་གྱི་ལོར། དཔལ་ལྡན་འབྲས་སྤུངས་ཞེས་ཡོངས་སུ་གྲགས་པའི་དགོན་སྡེ་ཆེན་པོ་ས་གསུམ་འགེངས་
པ་དེ་ཕྱག་བཏབ་ཅིང་། དེའི་ཞལ་གྲོའི་མཛད་ཆེན་ཡང་དབྱར་གནས་ཀྱི་ངོ་དང་བསྟུན་ནས་བོད་ཟླ་དྲུག་པའི་
གནམ་གང་ཉིན་མཛད་སྒོ་དབུ་འཛུགས་མཛད་པ་དང་། དེའི་ཚེ་ཉེ་འདབས་ཀྱི་འབྲོག་པ་ཚོ་དཀར་ཆུ་
རྒྱས་པའི་དས་ཡིན་གཤིས། ཞོ་ཁ་དཀར་པོ་ཡིན་པས་རྟེན་འབྲེལ་ད་བསྒྲིགས་ཏེ་དགེ་འདུན་པ་རྣམས་ལ་ཞོ་
.ཡིས་སྟོན་མོ་ཞེས་པས། “་འབྲས་སྤུངས་ཞོ་སྟོན་” ཞེས་ཡོངས་སུ་གྲགས་པ་བཞེད་དོ།། དེར་བརྟེན་བཞེས་པ་
དང་པོའི་གསུང་རྒྱུན་དང་དུས་མཉམ་གང་བསྒྲིགས་པ་ནི། འགལ་བར་མི་མངོན་ཀྱང་། བཞེད་པ་གཉིས་པར་
རྒྱུ་མཚན་ཡང་དག་མཐོང་ཏེ། ཁྱེད་ལ་ཞོ་སྟོན་ཞེས་པའི་ཐ་སྙད་ཐོག་དོན་ཡོད་པའི་ཕྱིར་རོ།།
སྒྲི
༣



འོ་ན་ང་ཚོ་བོད་ཀྱི་ཟློས་གར་ཚོགས་པས་འབྲས་སྤུངས་ཞོ་སྟོན་ལ། “བོད་ཀྱི་ཞོ་སྟོན་” ཞེས་པའི་ཐ་
སྙད་བསྒྱུར་དོན་ཡོད་དེ་བསྟན་འགྲོའི་གོད་ཆག་དབང་གི་ཕྱི་ལོ་ ༡ere ལོའི་དུས་འགྱུར་རྗེས་འབྲས་སྤུངས་ཞོ་
སྟོན་སྨོས་ཅི་བོད་རྒྱལ་ཁབ་དང་། བོད་མི་རིགས། དེ་བཞིན་ཆོས་དང་རིག་གཞུང་སོགས་རྨེག་མེད་དུ་
བཏང་ཀྱང་། སྤྱི་ནོར་༧གོང་ས་སྐྱབས་མགོན་ཆེན་པོའི་མཛད་འཕྲིན་རླབས་པོ་ཆེའི་ཆ་ཤས་ལས་འདི་ག་
བོད་ཀྱི་ཟློས་གར་ཚོགས་པས་འཛམ་གླིང་ནང་བོད་ཀྱི་ཆོས་རིག་སོགས་དྲིལ་བསྒྲགས་རྒྱ་ཆེ་བྱེད་དགོས་
གཤིས། འབྲས་སྤུངས་ཞོ་སྟོན་ལས་བོད་ཀྱི་ཞོ་སྟོན་ཞེས་ཁྱབ་ཆེ་བའི་དབང་གིས་མིང་བསྒྱུར་ཞུས་པ་ལས་
གཞན་གྱི་འགྲེལ་བརྗོད་མེད་དོ།།



ཞོ་སྟོན་སྐབས་ལྷ་མོ་གཟིགས་འབུལ་སྐོར།
༄༅། །དེ་ལྟ་བུའི་ཞོ་སྟོན་སྐབས་ལྷ་མོ་གཟིགས་འབུལ་ལའང་གསུང་རྒྱུན་མི་འདྲ་བ་ཡོད་པ་ལས། ཁ་
ཅིག་གིས། སྤྱིར་གདན་ས་སེ་འབྲས་དགའ་གསུམ་དར་རྒྱས་ཆེ་ཞིང་། ལྷག་པར་གཞུང་ཆེན་ཁག་ལ་འཆད་
ཉན་གང་དང་གང་ལའང་ཕུན་སུམ་ཚོགས་པ་ཡོད་ཅིང་། །
ཡང་སྒོས་དཔལ་ལྡན་འབྲས་སྤུངས་ཀྱང་སྒྲིགས་ལམ་དམ་ཞིང་གཞུང་ཆེན་ལ་འཆད་ཉན་དང་རྣམ་
དཀར་ཉམ་བཞེས་ལ་བརྩོན་པ་ཆེ་བར་མཛད་སྟབས་འབྲས་སྤུངས་ཀྱི་ནུབ་རིའི་ཕྱོགས་སུ་གནས་པའི་ཀླུ་
བདུད་དང་། ཕྱོགས་ཕར་ཁ་ལྡེབས་ན་གནས་པའི་ནག་ཕྱོགས་པ་ཚོས་སྒྱུ་མའི་བར་ཆད་མི་ཡོང་བའི་བཟློགས་
ཐབ་ཀྱི་དོན་དུ་ལྷ་མོ་འཁྲབ་སྟོན་ཞུ་ཚུལ་གྱི་གསུང་རྒྱན་ཞིག་ཡོད། །
ཅིག་ཤོས་ནི་དེའི་ཚེ་དེའི་དུས་བོད་ནང་ཆོས་སྲིད་ཀྱི་འཁྲུག་ཆ་རྒྱ་མཚོའི་རྦ་རླབས་ལྟ་བུ་ཡོད་པའི་ནང་
སྡེ་སྲིད་བསོད་ནམས་ཆོས་འཕེལ་གཙོས་པའི་ཕྱི་ནང་བློན་ཆེན་རྣམ་པས་༧སྐྱབས་མགོན་༧རྒྱལ་བ་ལྔ་པ་རིན་
པོ་ཆེ་དཔལ་ལྡན་འབྲས་སྤུངས་སུ་གདན་ཞུ་ཞུས་ཐོག་ཕྱི་ལོ་ ༡༠༢༢ བོད་ཆུ་ཁྱི་ཟླ་ཚེས་ཉིན་དགའ་ལྡན་
ཕོ་བྲང་པའི་༧རྒྱལ་བ་གོང་མའི་བཞགས་ཁྲིར་ཞབས་སོར་འཁོད་ཅིང་། པན་ཆེན་རིན་པོ་ཆེ་ནས་དབུ་སྐ་
གཙུག་ཕུད་བཞེས་ཏེ་མཚན་ངག་དབང་བློ་བཟང་རྒྱ་མཚོ་ཞེས་སྩལ། ཕྱི་ལོ་ ༡༠༣༢ བོད་ཆུ་སྤྲེ་ལོར་
༧སྐྱབས་མགོན་༧རྒྱལ་བ་ལྔ་པ་རིན་པོ་ཆེ་ནས་བོད་ཀྱི་རྒྱལ་ས་ལྷ་སས་གཙོས་དབུས་ཁལ་གྱི་ཆོས་སྲིད་ཀྱི་
མཛད་འཁུར་བཞེས་པའི་དགའ་སྟོན་མཛད་ཆེན་དེ་བོད་ཟླ་དྲུག་པའི་གནམ་གང་ཉིན་འབྲས་སྤུངས་ཞོ་སྟོན་
དང་བསྟུན་ཏེ་སྟབས་ཅིག་དོན་གཉིས་མཛད་གཤིས། དེའི་ཚེ་ལྷ་མོ་བ་ཡར་ཀླུང་བཀྲིས་ཞོལ་པས་བཀྲིས་
པའི་རྟེན་འབྲེལ་སླད་ད་གཟིགས་འབུལ་ཞས་པ་དང༌། ཕྱིས་སུ་རིམ་གྱི་ལྷ་མོའི་གཟིགས་འབུལ་ཞུ་རྒྱུ་ཇེ་
རྒྱས་སུ་ཕྱིན་པར་གྲགས་པའི་གསུང་རྒྱུན་འདི་ནི་ཡང་པ་དག་མཐོང་ཏེ། བོད་ཟླ་དྲུག་པའི་ཚེས་ ༢༠ ཉིན་
ལྷ་མོ་བ་ཁག་དཔལ་ལྡན་འབྲས་སྤུངས་སུ་འབྱོར་འཕྲལ་དགའ་ལྡན་ཕོ་བྲང་ཆེན་པོར་གཟིགས་ཕུད་འབུལ་
དགོས་པའི་ཕྱིར་རོ།།
༡༤



ཡར་ཀླུང་བཀྲིས་ཞོལ་པའི་ཁ་བཤད།
ལྷ་དགེ་ནོར་བུ་ཚེ་རིང་།
༄༅། །དགེ་རྒན་ནས། འོ་ལཱསོ་ལཱསོ་ལཱ་སོ། ཀྱེ་ཚེ་བརྟན་གཡུ་འབྲུག ཨ་ཁུ་རྡོ་རྗེ། ཨ་ཁ་པ་
སངས། ཚེ་རིང་བག་གྲོ་བཅས། ང་ཚོ་ཡར་ཀླུང་བཀྲིས་ཞོལ་པ་ཞེས་པ་ནི། བཀྲིས་པའི་བཀྲིས་ཞོལ་པ།
གཡང་ཆགས་པའི་བཀྲིས་ཞོལ་པ། མཁས་ཟེར་ན་མཁས་པོ་རང་དང་མི་འདག སྙན་ཟེར་ན་སྙན་པོ་རང་
དང་མི་འདུག ལུས་ཀྱི་རྣམ་འགྱུར་བདེ་པོ་རང་དང་མི་འདུག་ཏེ། ཁ་གྲོ་མིང་ཙམ་ལ་བལྟས་ཟེར་ན། ྋསྐྱབས་
མགོན་རྒྱལ་བ་ལྔ་པ་རིན་པོ་ཆེ། འཁྲུངས་པའི་འཁྲུངས་ཡུལ་ནས་ཡིན་པ། བདག་གི་དྲིན་ཅན་རྩ་བའི་བླ་
མ་རིན་པོ་ཆེ། ཕྱག་དང་མཆོད་པ་གཉིས་ཀྱི་འབུལ་ས། བློ་དང་གྲོད་པ་གཉིས་ཀྱི་གཏད་ས། གནམ་སྔོན་
པོའི་གཞུང་གུར་རུ་དཀར་པོའི་ཏོག འགྱུར་བ་མེད་པའི་ལྷ་ཤིང་གི་ཤུགས་པ། ཕུ་གངས་རི་དཀར་པོའི་
གཡས་སྐོར་ལ་ཕྱིན་པས། མདའ་སྐྱེས་ཆུ་སྔོན་མོའི་ཆུ་སྣ་དང་མཇལ་བྱུང་། ང་ཚོ་ཡར་ཀླུང་བཀྲིས་ཞོལ་པ་
ཞེས་པ་ནི། ཕོ་བྲང་ཀུན་དགའ་རྭ་བའི་ཞལ་དཀར་འོག དཀར་ཞལ་མཐིལ་ད་སླེབས་པ་འདི་ནི་རྨི་ལམ་ཡིན་
ནམ། མངོན་སུམ་ཡིན།
དགེ་གཞོན་ནས། འོ་ལཱསོ་ལཱ་སོ་ལཱ་སོ། རྒན་ལགས་ཀྱི་གསུངས་གསུངས་ད་ག་རང་། ང་ཚོ་ཡར་ལུང་
བཀྲིས་ཞོལ་པ་ཞེས་པ་ནི། ཕོ་བྲང་ཀུན་དགའ་རྭ་བའི་དཀར་ཞལ་མཐིལ་དུ་སླེབས་པ་འདི་ནི་རྨི་ལམ་མ་
བག་འདུག་གོ མངོན་སུམ་བག་འདུག་གོ བདག་གི་དྲིན་ཅན་རྩ་བའི་བླ་མ། དཔོན་བཟང་ཁམས་གསུམ་
དབང་འདུས། དགེ་འདུན་འདུས་པའི་རྒྱ་མཚོ། རིན་ཆེན་གསེར་ཁྲིའི་སྟེང་དུ་སྐུ་ལ་འགྱུར་བ་མེད་པ་ཟིལ་
པ་ཁྲོམ་མེར་བཞུགས་གདན་འཇགས་འདུག་གོ ཁྱེད་ཚོ་བཀྲིས་ཞོལ་པ་སྐྱོ་མི་དགོས་མགོ་འདྲེན་དང་དར་
རྒྱས་ལས་ཀྱི་ཡོང་། ཤར་སྤྲིན་ཟླ་དཀར་པོའི་སྡོད་ཕྱོགས་དེ་མ་ནོར་ན། བསྒྲུགས་བསྒྲུགས་པས་སྤྲིན་ཟླ་དེས་
ས་ལ་མར་ཁ་ཁྱིལ་ནས་ཤ་ཞག་མར་གྱི་རྒྱ་རི་ལ་གྲི་ཡི་དགོས་བྱེད་མི་འདུག སེན་འཐོག་རྒྱག་ནི་མི་དགོས།
འབལ་ལེ་དང་འབོལ་ལེ། ལང་ངེ་དང་ལིང་ངེ་བྱས་ནས་དགའ་སྐྱིད་ཀྱི་འཚོ་བ་ལོངས་སུ་སྤྱོད་དོ།།
དགེ་རྒན་ནས། འོ་ལཱསོ་ལཱསོ་ལཱ་སོ། དེ་འདྲ་ཡིན་པ་འདུག་གོ ང་ཚོ་ཡར་ཀླུང་བཀྲིས་ཞོལ་པས། དུས་
ད་ལོ་རྒྱ་གར་ས་ཐོག་ཏུ་གཟིགས་འབུལ་ཞུས་ནས། དུས་སང་དུས་ཀྱི་ད་ཚོད་རང་བཙན་གཙང་མའི་རྒྱལ་
ཁ་ཐོབ་ཏེ། ༧སྐྱབས་མགོན་༧རྒྱལ་བ་ཐམས་ཅད་མཁྱེན་པ་མི་འཇིགས་གདོང་ལྔས་བཏེགས་པའི་གསེར་
༡༤



ཁྲི་མཐོན་པོར་ཞབས་སོར་འཁོད་པར། ང་ཚོ་ཡར་ཀླུང་བཀྲིས་ཞོལ་པས་ནོར་གླིང་སྐལ་བཟང་ཕོ་བྲང་གི་
དཀར་ཞལ་མཐིལ་དུ་རལ་པ་སྐྱ་སེང་ངེར་གཟིགས་འབུལ་ཞུ་རྒྱུའི་རྟག་དང་བརྟེན་འབྲེལ་ཞུ།
དེ་ལྟར་༧གོང་ས་༧སྐྱབས་མགོན་ཆེན་པོ་སྐུ་འཕྲེང་རིམ་བྱོན་ལ་ཞོ་སྟོན་ལྷ་མོའི་གཟིགས་འབུལ་ཞུ་རྒྱུའི་
སྲོལ་བཟང་ཇེ་རྒྱས་སུ་ཕྱིན་ཏེ། ཕྱི་ལོ་ ༡༤༤༤ བོད་ས་སྤྲེལ་ལོར་ལྷ་མོ་བ་ཚོས་ནོར་གླིང་སྐལ་བཟང་ཕོ་བྲང་
གི་དཀར་ཞལ་མཐིལ་དུ་༧སྐྱབས་མགོན་རིན་པོ་ཆེ་སྐུ་འཕྲེང་བཅུ་གཅིག་པ་མཁས་གྲུབ་རྒྱ་མཚོར་གཟིགས་
འབུལ་ཞུས། དེ་ནི་ནོར་གླིང་དུ་ལྷ་མོའི་གཟིགས་འབུལ་ཐོག་མ་དེ་ཡིན་ཅིང་། ལྷ་མོའི་འཁྲི་ཁུངས་ཡང་
འཕྱོངས་རྒྱས་སྤྱན་བདན། རིན་སྤངས་རྫོངས་ཁོངས་རྒྱལ་མཁར་ཆོས་རྫོང་པ། ཡར་ཀླང་བཀྲིས་ཞོལ་པ།
ངམ་རིང་རྫོང་ཁོངས་གཅུང་རི་པོ་ཆེ། སྟོད་ལུང་སྣང་རྩེ་པ། ཤངས་རི་བོ་ཆེ། སྙེ་མོ་ཐོན་པ། བྱ་སྒོ་བ། སྐྱོར་མོ་
ལུང་། རྭ་ཉག ཤེལ་རོང་འབྲོང་རྩེད། ཅུང་ཚེ་རིང་བཅས་ཡིན་པ་མ་ཟད། ཕྱི་ལོ་ ༡༩༠e བོད་ས་བྱ་ཟླ་ ༡༡
ཚེས་ ༡༧ ཉིན་རྨེ་རུ་ཕུན་ཚོགས་ནོར་འཕེལ་གླིང་གི་དགེ་འདུན་པ་ཚོས་ནོར་གླིང་སྐལ་བཟང་ཕོ་བྲང་གི་དཀར་
ཞལ་མཐིལ་དུ་ ྋསྐྱབས་མགོན་རིན་པོ་ཆེ་སྐུ་འཕྲེང་བཅུ་གསུམ་པ་ཆེན་པོར་གཟིགས་འབུལ་ཞུས་པ་ནས་
རྨེ་རུ་སྤོང་སངས་ཞེས་པའི་ལྷ་མོའི་འཁྲབ་སྲོལ་དར་འདག་
ཞོ་སྟོན་སྐབས་འཁྲབ་སྟོན་པའི་མཛད་རིམ།
༄༅། །འཁྲབ་སྟོན་པ་དེ་དག་གི་རང་རང་སོ་སོའི་ལྷ་མོའི་རིག་རྩལ་གཟིགས་འབུལ་ཞུ་བར་བོད་ཀྱི་རྒྱལ་
ས་ལྷ་སར་བོད་ཟླ་དྲུག་པའི་ཚེས་ ༢༤ ཉིན་རྩེ་ཕྱག་ལས་ཁུངས་སུ་འབྱོར་མཇལ་ཞུས་སྟེ། ཚེས་ ༢v དང༌
༢༤ ཉིན་ལྷ་མོ་བ་རྣམས་སོ་སོའི་ཐོབ་ཁངས་ནས་ཕོག་ཐོབ་ཞ་རྒྱ་ཡོད་ཅིང༌། ཚེས་ ༢༧ དང༌ ༢༤ ཉིན་ལྷ་
མོ་བ་ཆེ་ཁག་བཞི་ནས་རྩེ་ཕྱག་ལས་ཁུངས་དང་། རྩེ་ཤོད་གཉིས་ཀྱི་སྐུ་ཚབ་པའི་མདུན་དུ་ལྷ་མོའི་རིག་
རྩལ་རྒྱུགས་སྤྲོད་གཟིགས་འབུལ་ཞུ་དགོས་པ་དང་། ཚེས་ ༢ ཉིན་ཐོ་རངས་ལག་རིས་གསལ་ལ་མ་
གསལ་སྐབས་སུ་ལྷ་མོ་བ་རྣམས་རྩེ་ཕོ་བྲང་གི་སྤོས་ཞོང་ཤར་ནུབ་གཉིས་དང་། བདེ་ཡངས་ཤར་དུ་གོ་རིམ་
བཞིན་དུ་གཟིགས་ཕུད་རིམ་བཞིན་འབུལ་དགོས་ཤིང༌། དེ་འཕྲལ་ནོར་གླིང་གཞུང་སྒོ་དང་། སྐལ་བཟང་པོ་
བྲང་མདུན་གཟིགས་ཕུད་ཕུལ་ཏེ་ནོར་གླིང་བྱང་སྒོ་བརྒྱུད་དཔལ་ལྡན་འབྲས་སྤུངས་སུ་རིམ་འབྱོར་བྱ་དགོས་པ་
མ་ཟད། འབྲས་སྤུངས་སུ་འབྱོར་འཕྲུལ་ལྷ་མོ་བ་རྣམས་ནས་སོ་སོའི་རྔ་ཚིག་བརྡུང་བ་དང་། དགའ་ལྡན་ཕོ་
བྲང་དུ་གཟིགས་ཕུད་ཞུ་དགོས། གནམ་གང་ཉིན་གྱི་སྔ་དྲོ་འབྲས་སྤུངས་ནས་མཁར་རྔ་བརྡུང་བ་དང༌། ལྷ་མོ་
༡



བ་རྣམས་ནས་ཚོགས་ཆེན་དགེ་བསྐོས་གསར་རྙིང་བརྗེ་བའི་མཛད་སྒོའི་ཁྲི་སྟོན་ལ་གོ་རིམ་བཞིན་ད་གཟིགས་
ཕུད་ཞ་དགོས་པ་མ་ཟད། དགའ་ལྡན་ཕོ་བྲང་དང༌། བཀྲིས་ཁང་གསར་དུའང་རིམ་བཞིན་གཟིགས་
ཕུད་ནས་ཟིན་འཕྲལ་ཁང་ཚན་ཐོབ་ཁངས་ཡོད་རིགས་ཀྱི་ལྷ་མོ་བ་རྣམས་ནས་རང་རང་རྒྱལ་རབས་འཁྲབ་
སྟོན་ཉིན་གང་ཐོག་སོ་སོའི་ཐོབ་ཁུངས་སྦྱིན་བདག་རྣམས་མགྲོན་འབོད་ཀྱི་སེར་སྐྱ་ཚང་མ་དགའ་སྐྱིད་དཔལ་
ལ་ཅི་དགར་སྤྱོད་དོ། །
བོད་ཟླ་ ༧ ཚེས་ ༡ ཉིན་གྱི་ཐོ་རངས་ལག་རིས་གསལ་ལ་མ་གསལ་སྐབས་སུ་ལྷ་མོ་བ་རྣམས་རྩེ་ཕོ་
བྲང་གི་སྤོས་ཞོང་ཤར་ནུབ་གཉིས་དང་། བདེ་ཡངས་ཤར་དུ་སྡེབས་བླུགས་ཞེས་པའི་གཟིགས་ཕུད་འབུལ་
བར་བཅར་དགོས་པ་དང༌། དེའི་སྐབས་སུ་དང་ཐོག་ཀརྨ་ཤར་གྱི་འཆམ་གཟིགས་ཕུད་ཞུས་ཟིན་པ་དང༌། དེ་
འཕྲལ་ལྷ་མོ་བ་རྣམས་གོ་རིམ་བཞིན་དུ་གཟིགས་ཕུད་ཞུ་དགོས། དེ་ནས་ནོར་གླིང་སྐལ་བཟང་ཕོ་བྲང་
མདུན་དུ་རང་རང་སོ་སོའི་རྒྱན་དང༌། འཁྲབ་ཆས་ངོམས་བཞིན་དུ་གཟིགས་ཕུད་རྒྱས་པ་རེ་རེ་འབུལ་ལམ་
ཞུས་ཟིན་པ་དང་། །
༧གོང་ས་༧སྐབས་མགོན་ཆེན་པོ་མཆོག་ནས་ལྷ་མོ་བ་སོ་སོར་སྲང་བྱིན་ཐོག་སྔ་དར། སྔར་སྲོལ་རྩེ་
གསོལ་ཐབ་ནས་གསོལ་ཇ་དངུལ་ལྡིར་རེ་དང༌། གསོལ་ཞིབ་ཐ་སྤག་རེ་བཅས་སྩལ་ལམ་འདུག དེ་ནས་
བཟུང་བདན་ཕྲག་གཅིག་གི་རིང་སྔ་དྲོ་ཉི་མ་ཤར་བ་ནས་དགོང་དྲོ་ཉི་མ་མ་ནུབ་བར་ད་ལྷ་མོ་བ་རྣམས་ནས་
ལྷ་གཞུང་ཁག་འཁྲབ་སྟོན་བྱེད་ཅིང་། འཁྲབ་སྟོན་པ་ནི་སྐྱེས་པ་ཁོ་ན་ཡིན། དེའི་རྗེས་སུ་ལྷ་སའི་ནང་
ཟླ་བ་གཅིག་རིང་འཁྲབ་སྟོན་བྱེད་སྲོལ་ཡོད་དོ།།



༄༅། །འཕགས་པ་ཐུགས་རྗེ་ཆེན་པོ་སྤྱན་རས་གཟིགས་དང་།
རྒྱལ་བ་འོད་དཔག་མེད། རྗེ་བཙུན་འཇམ་དཔལ་དབྱངས་གསུམ་
གྱི་སྤྲུལ་པ་རྒྱལ་སྲས་དོན་གྲུབ་དང༌། བླ་མ་ལེགས་པའི་བློ་གྲོས།
རྒྱལ་སྲས་དོན་ཡོད་གསུམ་གྱི་རྣམ་ཐར་ལས་ལྷ་མོའི་འཁྲབ་གཞུང་
དུ་སྙིང་བསྡུས་བཀོད་པ། །
ན་མོ་ག་རུ་དྷ་རྨ་སུར་ཡ། བདེ་ལྡན་ཞིང་གི་མགོན་པོ་འོད་དཔག་མེད། སྲས་ཀྱི་ཐུ་བོ་འཕགས་མཆོག་སྤྱན་
རས་གཟིགས། དྲིན་ཅན་རྩ་བའི་བླ་མའི་སྐུར་བཞེངས་པ། རྒྱལ་མཆོག་ཡབ་སྲས་གཉིས་ལ་ཕྱག་འཚལ་
ལོ། དེ་ཡང་སྔོན་རྒྱ་གར་འཕགས་པའི་ཡུལ་གྱི་ཁོངས་སུ་གཏོགས་པའི་ཡུལ་གྲུ་ཆེན་པོ་ཟངས་གླིང་ཞེས་
བྱ་བའི་ཆོས་ཀྱི་རྒྱལ་པོ་སྟོབས་ཀྱི་ལྷ་ཞེས་པ་དང༌། བཙུན་མོ་ཀུན་བཟང་མ་དང་། བློན་པོ་འཁོར་དང་བཅས་
པ་ད་ལྟ་ཕོ་བྲང་དཀར་ཞལ་མཐིལ་དུ་ཕྱག་ཕེབས་པ་ལགས་ཞུ།
དེའི་ཚེ་རྒྱལ་བཙུན་གཉིས་ལ་ལོ་མང་པོའི་བར་དུ་སྲས་གཅིག་ཀྱང་མ་བྱུང་བས་རྒྱལ་བཙུན་བློན་
འབངས་དང་བཅས་པ་རྣམས་རྒྱལ་པོའི་རིགས་རྒྱུད་ཆད་པ་དང་
། རྒྱལ་ཁྲིམས་འཆལ་གྱིས་དོགས་པས་
ཐམས་ཅད་སྡུག་བསྔལ་ཞིང་ཡིད་ཁོང་ད་ཆུད་པར་གྱུར་པ་ན། དེའི་ཚེ་ཆོས་བློན་རྣམས་འཚོགས་ནས་གྲོས་
བྱས་ཏེ་ཐམས་ཅད་མཐུན་པར་རྒྱལ་པོ་ལ་འདི་སྐད་ཞུས་སོ།།
མི་དབང་ས་བདག་རྒྱལ་པོ་རིན་པོ་ཆེ། སྙན་གྱི་དབང་པོ་བློན་པོའི་ཚོགས་ལ་དགོངས། རང་ཅག་
རྒྱལ་པོའི་རྒྱལ་སྲིད་འཛིན་པ་དང༌། བློན་འབངས་རྣམས་ཀྱང་དགའ་བདེས་སྐྱོངས་བྱེད་ཅིང་། བྱམས་
དང་སྙིང་རྗེ་ལྡན་པའི་རིགས་སྲས་ཤིག འབྱུང་བའི་ཐབས་སུ་ལྷ་མཆོད་འདྲེ་གནོན་དང༌། རིམ་གྲོ་རྒྱ་ཆེན་
ཚུལ་བཞིན་བགྱི་དགོས་ན། རང་རེའི་རྒྱལ་བློན་རྣམས་ནས་འབད་འཚལ་ལོ། ཞེས་གསོལ། །
རྒྱལ་པོས་བློན་པོ་རྣམས་ལ་འདི་སྐད་དུ། ཚུར་ལ་ཉོན་དང་ང་ཡིས་བློན་པོ་རྣམས། ལེགས་པར་འོངས་
སོ་ཆོས་བློན་མཁས་པའི་ཚོགས། ཁྱེད་རྣམས་གྲོས་བྱས་མཐུན་པའི་གཏམ་འདི་རྣམས། ཁོ་བོའི་བློ་དང་
མཐུན་པས་སེམས་ལ་བབས། དེ་ཕྱིར་ཡར་ལ་དཀོན་མཆོག་མཆོད་པ་སོགས། རིམ་གྲོའི་ཆོ་ག་རྒྱ་ཆེ་བགྱི་
དགོས་ན། བླང་དོར་མ་འདྲེས་གསལ་པོར་སྟོན་པ་ཡི། མོ་མའི་ཚོགས་རྣམས་གནས་འདིར་ང་བོས་ལ།
ཐབས་དང་རིམ་གྲོ་ཇི་ལྟར་བྱ་དགོས་དྲིས། ཞེས་གསུངས་མ་ཐག་ཆོས་བློན་རྣམས་ཀྱིས་ཡུལ་དེ་ན་ཡོད་པའི་
2e



མོ་ཕྱ་རྩིས་སོགས་ལ་ཤིན་ཏུ་མཁས་པའི་མོ་མ་ཀནདི་ཞེས་བྱ་བ་རྒྱལ་པོའི་ཕོ་བྲང་དུ་གདན་དྲངས་བས་ད་
ལྟ་ཕྱག་ཕེབས་པར་ཞ།
རྒྱལ་པོས་ཇི་སྐད་ད། ཕྱག་ལ་ཕེབས་བསམ་མོ་མའི་ཚོགས་རྣམས་ཀན། ཡང་སྐར་ཉོན་དང་མཁས་དབང་
ཀནདི། བདག་ཅག་ཟངས་གླིང་ཡུལ་གྱི་རྒྱལ་བློན་ལ། བསམ་དོན་སྙིང་པོ་རྒྱལ་སྲིད་སྐྱོང་ཆེད་དུ། འགྲོ་བ་ཀུན་
ལ་ཉེ་རིང་མེད་པ་ཡི། སྙིང་རྗེ་ཅན་གྱི་སྲས་ཤིག་འབྱང་བའི་ཐབས། ཅི་ཡོད་མོ་ཕྱ་རྩིས་ལ་ཞིབ་ཏ་བཙོན། ཞེས་
གསུངས་པ་ལ་མོ་མས་རྒྱལ་པོའི་བཀའ་དངས་བླངས་ཏེ་ལྷ་དང་བླ་མ་ལ་མཆོད་པ་རྒྱ་ཆེན་པོ་བཤམས། མོ་
ཕྱ་རྩིས་སོགས་ལ་ཞིབ་ཏུ་བརྩོན་པས་ཤིན་ཏུ་བཟང་བའི་རྟགས་ཤ་སྟག་བྱུང་བས་དགའ་སྤྲོ་ལྷག་པར་སྐྱེས་ཏེ་
རྒྱལ་པོའི་དྲང་ད་འོངས་ནས་འདི་སྐད་ཞས་སོ། མི་དབང་ས་བདག་རྒྱལ་པོ་རིན་པོ་ཆེ། སྙན་གྱི་དབང་པོ་དར་
གཅིག་བདག་ལ་དགོངས། འདི་ནས་དཔག་ཚད་བརྒྱ་ཙམ་བགྲོད་པའི་ས། རྒྱ་མཚོའི་གླིང་ལ་ཐོན་པའི་ཕ་
རོལ་ན། ལྷ་གནས་ཀོ་ཤ་ཞེས་བྱའི་གླིང་དེ་རུ། དཀོན་མཆོག་མཆོད་ཅིང་གསོལ་བ་འདེབས་པ་དང་། ལྷ་ཀླུ་
མཆོད་ཅིང་འཕྲིན་ལས་བཅོལ་གྱར་ན། དོ་ཟླ་མེད་པའི་སྲས་ཤིག་འབུང་བ་ངེས། ཞེས་ཞུས་པས་རྒྱལ་པོ་ཐུགས་
ཤིན་ཏ་མཉེས་ནས་བློན་ཚོགས་སྟོང་གི་སྐོར་ནས་ཀོ་ཤའི་གནས་དེར་ལྷ་སྲུང་གསོལ་ད་ཕྱག་ཕེབས་པར་ཞུ། །
དེ་ནས་རྒྱལ་བློན་རྣམས་ཀོ་ཤའི་གནས་དེར་བྱོན་ནས་ཞག་བདུན་གྱི་བར་དུ། དཀོན་མཆོག་ལ་གསོལ་
བ་བཏབ་ཏེ་བ་ཙ་མུ་དི་ཆོས་སྐྱོངས་སོགས་ལ་གཏོར་ཚོགས་ཕུལ། བླ་མ་ཡི་དམ་དཀོན་མཆོག་གསུམ།
མཁའ་འགྲོ་ཆོས་སྐྱོང་ཚོགས་རྣམས་དང་། ཡུལ་ལྷ་གཞི་བདག་སྡེ་བརྒྱད་ལ། མཆོད་གཏོར་གཙང་མ་རྒྱ་ཆེན་
པོ། ཡི་གེ་གསུམ་གྱིས་བྱིན་རླབས་ནས། བདེ་སྟོང་དབྱེར་མེད་ངང་དུ་འབུལ། བཞེས་ནས་ཟངས་གླིང་རྒྱལ་བློན་
རྣམས། བསམ་དོན་ཡིད་བཞིན་འགྲུབ་པ་དང་། ཁྱད་པར་རྒྱལ་སྲིད་འཛིན་པ་ཡི། བུ་ཡི་དངོས་གྲུབ་སྩལ་ད་
གསོལ། ཞེས་གསུངས་ཏེ་བཞུགས་པས། ཞག་བདུན་སོང་བའི་དགོང་མོ་རྒྱལ་པོའི་རྨི་ལམ་གྱི་ཉམས་
སྣང་ལ་ཨ་ཙརྱ་དཀར་པོ་ཤེལ་ཕྲེང་ཐོགས་པ་ཞིག་འོངས་པ་དཀར་ཞལ་མཐིལ་དུ་ཕྱག་ལ་ཕེབས་པ་ཞུ།
དེ་ནས་ཨ་ཙརྱ་དཀར་པོས་འདི་སྐད་དུ། གནས་འདིར་འོངས་ནས་མཆོད་ཅིང་བསྟོད་པ་དང༌། དད་ཅིང་
གུས་པའི་རྒྱལ་པོ་ཁྱོད་ཉིད་ལ། ང་ཡི་ཐུགས་སྲས་ལོ་ཀེ་ཤྭ་ར་དང་། འཇམ་དཔལ་དབྱངས་ཀྱི་སྤྲུལ་པའི་རྒྱལ་
བུ་གཉིས། ད་ནས་རིང་པོར་མི་ཐོགས་འབྱུང་བར་འགྱུར། དགའ་བར་གྱིས་ལ་ཁྲུས་དང་གཙང་སྦྲ་གྱིས། ཞེས་
གསུངས་པ་ལ་རྒྱལ་པོས་འདི་སྐད་དུ། སྐུ་མདོག་རབ་དཀར་ཤིན་ཏུ་གཟི་བརྗིད་ཅན། བདག་ཅག་དབུགས་
དབྱུང་དགའ་བའི་དཔལ་སྟེར་བ། ཁྱོད་ནི་སུ་ཡིན་ཡུལ་ཕྱོགས་གང་ནས་འོངས། མིང་དུ་ཅི་ཟེར་བདག་ལ་དྲང་
བོར་ཤོད། ཅེས་ཞུས་པ་ལ། ཨ་ཙརྱ་དཀར་པོས་དེ་ལན་དུ། ང་ནི་ནུབ་ཕྱོགས་བདེ་བ་ཅན་ནས་འོངས། མིང་དུ་
མགོན་པོ་འོད་དཔག་མེད་ཟེར། ཀོ་ཤའི་གནས་བདག་དེ་བ་ཙ་མུནདི། ཁྱེད་ཅག་ཡབ་སྲས་གསུམ་གྱི་སྲུང་མ་
ཡིན། མཆོད་གཏོར་ཕུལ་ལ་འཕྲིན་ལས་རྒྱུན་དུ་འཆོལ། ཉམ་ཐག་འགྲོ་རྣམས་བྱམས་དང་སྙིང་རྗེས་སྐྱོངས།
༢༠



ཞེས་གསུངས། དེའི་ཚེ་ཀོ་ཤའི་གླིང་དུ་སྲས་འབྱུང་བའི་ལུང་བསྟན་རྟགས་དང་རྟེན་འབྲེལ་རྣམས་ལེགས་
པར་འགྲིགས་པ་དང༌། རྒྱལ་བློན་འཁོར་བཅས་དགའ་སྤྲོ་དང་བཅས་ཏེ་ཕོ་བྲང་དུ་ཕྱག་ལ་ཕེབས་པར་ཞུ།།
དེ་ནས་ཟླ་བ་ཁ་ཤས་ནས་སྟག་གི་ལོ་ལ་བཙུན་མོ་ཀུན་བཟང་མའི་མངལ་ད་སྲས་ཤིག་ཆགས་ཏེ་དེའི་
ཚེ་མེ་ཏོག་གི་ཆར་བབས། འཇའ་འོད་ཀྱི་གུར་ཁང་ལ་སོགས་པའི་ལྟས་བཟང་པོ་ཡང་དང་ཡང་དུ་བྱུང་ཞིང་།
ཁྱད་པར་དུས་བཟང་བྱུང་རིགས་ལྷ་མོ་དར་དཀར་གྱི་ན་བཟའ་གསོལ་བ་ཞིག་གིས་སྐུ་ཁྲུས་གསོལ་བ་ཀུན་
གྱིས་མངོན་སུམ་དུ་མཐོང་བ་བྱུང་ངོ༌། དེའི་ཚེ་བཙུན་མོས་རྒྱལ་པོ་ལ། མི་དབང་ས་བདག་རྒྱལ་པོ་རིན་པོ་ཆེ།
མདང་གསུམ་ཁོ་མོ་ཉལ་བའི་རྨི་ལམ་དུ། རང་ལུས་རྒྱལ་བའི་དཀྱིལ་འཁོར་ཉམས་དགའ་བར། གཙོ་བོ་སྤྱན་
རས་གཟིགས་ཀྱི་རྣམ་པ་ལ། འཁོར་ནི་རྒྱལ་སྲས་རྒྱ་མཚོས་བསྐོར་བ་རྨིས། གནས་གཙང་ལྷ་ཡིས་ལྷ་ཁྲུས་
གསོལ་བ་རྨིས། ལྷ་དང་ལྷ་མོས་ཕྱག་མཆོད་བྱེད་པ་རྨིས། སྐུ་ལས་འོད་ཟེར་དཔག་མེད་འཕྲོས་པ་ཡིས།
དམྱལ་བའི་གནས་ཀྱི་ཚ་གྲང་སེལ་བ་རྨིས། སེམས་ལ་བདེ་སྟོང་སྣང་བ་འཆར་བ་ཡིས། ལུས་ལ་ངལ་ཞིང་
གདུང་བའི་མིང་ཡང་མེད། དེ་ལྟར་ཡ་མཚན་རྨིས་ལྟས་ཁྱད་པར་ཅན། བཟང་བ་ཡིན་སྙམ་བདག་ནི་གློ་བ་
དགའ། ཞེས་ཞུས་པ་ལ། རྒྱལ་པོས་འདི་སྐད་ད། སྐྱབས་སུ་མཆིའོ་མགོན་པོ་འོད་དཔག་མེད།
ངོ་མཚར་ཆེའོ་འཕགས་མཆོག་སྤྱན་རས་གཟིགས། གཏམ་དེ་ཐོས་པས་ཁོ་བོ་ཤིན་ཏ་དགའ། ཀོ་ཤའི་
གླིང་དུ་འོད་དཔག་མེད་ཀྱིས་ནི། སྤྱན་རས་གཟིགས་དང་རྗེ་བཙུན་འཇམ་དབྱངས་ཀྱི། སྤྲུལ་པའི་སྲས་གཉིས་
འབྱུང་བའི་ལུང་བསྟན་ཡོད། དེ་ཕྱིར་འཇིག་རྟེན་དབང་ཕྱུག་སྤྲུལ་པ་ཞིག ཁྱོད་ཀྱི་མངལ་ད་ཞགས་པ་གདོན་
མི་ཟ། དེ་ན་རྒྱུན་ད་སྤྱོད་ལམ་དལ་བ་དང༌། ཁྲུས་དང་གཙང་སྐུའི་གནས་ལ་འབད་པར་གྱིས། ཞེས་
གསུངས་པ་དང་། དེ་ནས་འཇིག་རྟེན་དབང་ཕྱུག་གི་སྤྲུལ་པ་དཀར་ཞལ་འཐིལ་དུ་ཕྱག་ལ་ཕེབས་པར་ཞུ།
དེའི་ཚེ་ཟླ་དགུ་ངོ་བཅུ་ལོན་པའི་ཚེ་སྲས་ཁྱད་པར་དུ་འཕཌ་པ་མཚན་དང་དཔེ་བྱད་བཟང་པོས་སྤྲས་
པ་ཐུགས་ཀར་ཧི༔ཡིག་འབུར་དོད་ཡོད་པ་འོད་ཟེར་འཕྲོ་བ་ཞིག་འཁྲུངས་སོ། འཁྲུངས་མ་ཐག་ཏུ་སྲས་ཀྱིས་
འདི་སྐད་གསུངས་སོ། ཨོཾ་མ་ནི་པདྨེ་ཧཱུཾ། ཀྱེ་མ་ཐུཊ་རྗེ་ཆེན་པོ་སྤྱན་རས་གཟིགས། བདག་སོགས་ཉམ་ཐག་
འགྲོ་ལ་ཐུགས་རྗེས་གཟིགས། ལན་གཅིག་ཐོབ་པའི་དལ་འབྱོར་མི་ལུས་འདིར། འཇིག་རྟེན་བྱ་བའི་
ལས་ལ་གཡེངས་གཡེངས་ནས། དལ་འབྱོར་སྟོང་ལོག་བྱེད་པ་སྙིང་རེ་རྗེ། ཕྱི་ནས་བདེ་འགྲོའི་སྒྲ་ཡང་མི་
ཐོས་པའི། ངལ་སོང་རྟིང་རྡོར་འགྲོ་རྣམས་སྙིང་རེ་རྗེ། ཞེས་གསུངས་སོ། དེ་ནས་བཙས་སྟོན་རྒྱས་པར་
བཤམས་ཏེ། དཀོན་མཆོག་གསུམ་དང་ཡུལ་ལྷ་ཆོས་སྲུང་སོགས་ལ་གཏང་རག་གི་མཆོད་པ་ཕུལ་ལོ། དེ་
ནས་མཚན་མཁན་བྲམ་ཟེ་བྷ་དྲ་ཕྱག་ལ་ཕེབས་པ་ཞུ།
མཚན་མཁན་དེས་འདི་སྐད་ཞུས་སོ། མཚན་དང་དཔེ་བྱད་འབར་བ་ལོ་ཀེ་ཤྭ་རའི་རྣམ་སྤྲུལ། རྒྱལ་
པོའི་སྐུ་ཚེ་འདི་ལ་རྒྱལ་སྲིད་འཛིན་པར་ངེས་ཀྱང་། བདག་ཅག་བསོད་ནམས་དམན་པས་རྒྱུན་དུ་འགོད་
༡༡



པར་དཀའོ། འཛམ་གླིང་དབང་དུ་འདུ་ཞིང་འཁོར་འབངས་བྱམས་པས་སྐྱོང་བ། མཚན་ནི་འགྲོ་བ་ཀུན་གྱི་
དོན་རྣམས་ཐམས་ཅད་གྲུབ་པ། ཞེས་ཞུས་སོ། དེའི་ཚེ་རྒྱལ་པོ་ཡབ་ཡུམ་བློན་འབངས་དང་བཅས་པ་
ཧ་ཅང་དགའ་སྟེ་དར་ཕྱར། དང་བུས། དགའ་སྟོན་བཤམས་ཤིང་། མོ་མ་དང་མཚན་མཁན་གཉིས་ལ་བྱ་དགའ་
ཆེན་པོ་གནང་། དེ་ནས་རྒྱལ་ཁྲིམས་ཆོས་བཞིན་ད་དར་ཞིང་། རྒྱལ་བུ་དོན་ཐམས་ཅད་གྲུབ་པ་དགང་ལོ་ལྔ་
ལོན་པའི་ཚེ་ཞལ་ནས་ཡིག་དྲུག་རང་གསུངས་པ་ངོ་མཚར་ཅན་ཞིག་ཡོད་པའི་ཚེ་ཡུམ་ཀུན་བཟང་མ་དེ་
བསྙུང་གཞི་དྲག་པོ་བཏབ་པས། ཞབས་རིམ་རྒྱ་ཆེ་མཛད་དགོས་པའི་ཞབས་རིམ་གྱི་བཅོས་པ་རྣམས་པོ་
བྲང་དཀར་ཞལ་མཐིལ་དུ་ཕྱག་ཕེབས་པ་ལ་ཞུ།
དེ་ནས་ཞབས་རིམ་རྒྱ་ཆེ་མཛད་ཀྱང་ཕན་པ་མ་གྱུར་བར་བཙུན་མོ་ཀུན་བཟང་མ་དེའི་སྐུ་ཚེའི་འདུ་བྱེད་
དོར་མ་ཐག་ས་རྣམ་པ་དྲུག་གཡོ་བ་མེ་ཏོག་གི་ཆར་བབས། འཇའ་དང་འོད་ཀྱི་གུར་ཁང་ཕུབ་པའི་དབུས་
ནས་མ་ཡེ་ཤེས་མཁའ་འགྲོ་སྡེ་ལྔ་དེ་ཡང་ཕྱག་ལ་ཕེབས་པ་ལ་ཞུ།།
མ་ཡེ་ཤེས་ཀྱི་མཁའ་འགྲོ་སྡེ་ལྔས་ཡུམ་ཀུན་བཟང་མའི་སྐུ་གདུང་རྩར་བྱོན་ནས་འདི་སྐད་དུ། ཚུར་ལ་
གསོན་དང་ཡུམ་ཆེན་ཀུན་བཟང་མ། མཁའ་འགྲོ་སྡེ་ལྔའི་ཕྱོགས་ལ་ཚུར་གསོན་དང༌། ཡུམ་ཆེན་ཀུན་བཟང་
འདི་རུ་མ་བཞུགས་པར། ཤར་ཕྱོགས་གཡུ་ལོའི་ཞིང་དུ་ཕེབས་པར་ཞུ། ཞེས་ཞུས་ནས་ཤར་ཕྱོགས་གཡུ་ལོའི་
ཞིང་དུ་སྐུ་གདུང་གདན་དྲངས་སོ།།
དེ་ནས་ལོ་གཅིག་ཙམ་སོང་བའི་དུས་སུ་བློན་འབངས་རྣམས་གྲོས་བྱས་པར་སྔོན་གྱི་ཇོ་མོ་དེ་འདྲ་ནི་
འཇིག་རྟེན་ན་བཙལ་ཀྱང་མི་རྙེད། འོན་ཀྱང་རྒྱལ་པོ་སྐུ་ན་གཞོན་པས་ཇོ་མོ་ཞིག་འཚོལ་དགོས་ཟེར། ཁ་
འཆམ་སྟེ་ཟླ་བ་མང་པོའི་བར་དུ་ཇོ་མོ་མཚན་དང་ལྡན་པ་ཞིག་བཙལ་ཀྱང་མ་རྙེད་ཅིང་། ཕལ་པའི་བུ་མོ་པད་
མ་ཅན་ཞེས་བྱ་བ་ཕོ་བྲང་དཀར་ཞལ་མཐིལ་ལ་ཕྱག་ལ་ཕེབས་པ་ཞུ།།
དེ་ནས་ཟངས་གླིང་ད་མཆོད་སྟོན་གྱི་ལྟད་མོ་ཆེན་པོ་ཞིག་ཡོད་པར་རྒྱལ་པོ་ཡབ་སྲས་གདན་དྲངས། དེར་
མོ་ལུས་ཐོབ་ཚད་ཁྲོམ་དེར་འདས་པས་དེའི་ཁྲོད་ད་མཚར་སྡུག་ལང་ཚོ་ལྡན་པའི་ཡིད་འོང་པད་མ་ཅན་ཡོད་
པས། རྒྱལ་པོས་གཟིགས་པ་དང་། ཐུགས་ལྷག་པར་ཆགས་ཏེ་ནང་བློན་ཧ་རི་ལ་གསང་བའི་སྒོ་ནས་འདི་
སྐད་དུ། མཛེས་ལྡན་བུ་མོ་སྟོང་གི་དབུས་འདི་ན། ཡིད་འོང་བུ་མོ་པད་མ་ཅན་འདི་ཉིད། མཚར་སྡུག་
ལྡན་ཞིང་ལང་ཚོའི་འཇོ་སྒེག་ཅན། མཚན་ལྡན་རྒྱལ་པོའི་ཇོ་མོར་འོས་འདག་ན། རིགས་དང་གནས་དང་ཕ་མ་
སུ་ཡིན་སོགས། རེ་ཞིག་གསང་བའི་སྒོ་ནས་རྩད་གཅོད་གྱིས། ཞེས་གསུངས་པ་ན། བློན་པོ་དྷ་རིས་པད་མ་
ཅན་གྱི་དྲུང་དུ་ཕྱག་ལ་ཕེབས་པ་ལ་ཞུ། །
བློན་པོས་སྨྲས་པ། མཛེས་སྡུག་ལང་ཚོ་ལྡན་པའི་པད་མ་ཅན། རིགས་རུས་ཆོ་འབྲང་ཅི་འདྲ་ཡིན། ཕ་མ་
སུ་ཡིན་ལོ་ནི་ཇི་ཙམ་ལོན། མ་གསང་དྲང་པོའི་གཏམ་ཞིག་གསལ་པོར་ཤོད། ང་ནི་ས་བདག་རྒྱལ་པོའི་ཕོ་ཉ་
༢༣



ཡིན། ཞེས་སྨྲས་པར། བུ་མོས་དེ་ལན་ད། ཚུར་ལ་གསོན་དང་ནང་བློན་ཤེས་རབ་ཅན། བུ་མོ་བདག་ཀྱང་ཕལ་
པའི་བུ་མོ་ཡིན། ཕ་མ་གཉིས་ཀྱང་ཕལ་པའི་མི་ཡིན་ལ། བདག་འདྲས་རྒྱལ་པོའི་བཙུན་མོ་ག་ལ་འོས། ས་
བདག་རྒྱལ་པོའི་བཙུན་མོ་དགོངས་པ་ཞུ། ཞེས་ཞུས་པས། བློན་པོས་འདི་སྐད་སྨྲས་པ། ཚེ་སྔོན་ལས་ཀྱིས་
འབྲེལ་བའི་གཉེན་གྲོགས་ལ། རིགས་དང་ཕ་མས་བར་གཅོད་བྱེད་པ་དཀའ། མི་གཙང་འདམ་ལས་སྐྱེས་
པའི་པད་མ་ཡང་། གཙང་མའི་མཆོད་ཁང་འགྲིམས་པ་ལྷ་ཡི་རྒྱན། ཞེས་སྨྲས་ནས་བློན་པོ་དྷ་རིས་ཁྲིད་དེ་
རྒྱལ་པོའི་སྐྱེད་མོས་ཚལ་དུ་ཁྲུས་ཀྱི་རྫིང་བུའི་ཁར་ཕྱག་ལ་ཕེབས་པ་ཞུ།།
དེ་ནས་པད་མ་ཅན་དེ་ཉིད་མངའ་གསོལ་སོགས་མེད་པར་ཁབ་ཏུ་བཞེས་པས་ཆབ་འབངས་རྣམས་
ནས་འོས་མིན་གྱི་ཇོ་མོ་ཞེས་ལྐོག་ལབ་ཀྱིས་སྐུར་བ་འདེབས། དེ་ནས་མི་རིང་པར་བུ་མོ་པད་མ་ཅན་གྱི་རྨི་
ལམ་དུ་མགོན་པོ་འོད་དཔག་མེད་ཀྱི་སྲས་ཡིན་ཟེར་བའི་ཨ་ཙར་རས་སེར་པོའི་ལྭ་བ་གྱོན་པ། ཕྱག་ན་འཁོར་
ལོ་བསྣམས་པ་ཞིག་བྱོན་ནས་ཞག་ས་གཡར་དགོས་གསུངས་ཏེ་སྤྱི་བོར་ཐིམ་པ་རྨིས་སོ། དེའི་སང་ཉིན་
བཙུན་མོས་རྒྱལ་པོ་ལ་ཞུས་པ། མདང་གསུམ་ཁོ་མོ་ཉལ་བའི་རྨི་ལམ་ད། འོད་དཔག་མེད་ཀྱི་སྲས་མཆོག་
ཡིན་ཟེར་བའི། ལྭ་བ་སེར་པོ་གྱོན་པའི་རྒྱལ་སྲས་ཤིག་ཞག་ས་དགོས་ཞེས་གསུངས་ནས་སྤྱི་བོར་ཐིམ། དེ་ཡི་
མོད་ལ་ལུས་སེམས་བདེ་བས་ཁྱབ། བཟང་བ་ཡིན་སྙམ་ལུང་བསྟན་གནང་དུ་གསོལ། ཞེས་ཞུས་པས་རྒྱལ་
པོས་དེ་ལན་འདི་སྐད་དུ། འོད་དཔག་མེད་ཀྱི་ཐུགས་སྲས་འཇམ་དབྱངས་ཀྱི། སྤྲུལ་བའི་སྲས་ཤིག་བདག་
ལ་འབྱུང་བར་ངེས། དེ་ཉིད་ཁྱོད་ཀྱི་མངལ་དུ་ཞུགས་ལགས་ན། ཁྲུས་དང་གཙང་སྐྲ་གྱིས་ཤིག་པད་མ་ཅན།
ཞེས་གསུངས་སོ། དེ་ནས་ཟླ་ཞག་ཐིམ་པ་དང་འོས་མིན་གྱི་ཇོ་མོ་དེ་ལ་སྲས་མཚན་དཔེས་སྤྲས་པ་འོད་དང་
ལྡན་པ་ཞིག་འཁྲུངས་དེ་ཕོ་བྲང་ཀ་ཞལ་མཐིལ་དུ་ཕྱག་ལ་ཕེབས་པ་ཞུ།།
དེ་ནས་བཙས་སྟོན་རྒྱ་ཆེན་པོ་མཛད་ཅིང་། མཚན་མཁན་བྲམ་ཟེ་བྷ་དྲ་ལ་ཕྱག་ལ་ཕེབས་པ་ཞུ།།
མཚན་མཁན་དེས་འདི་སྐད་སྨྲས་པ། ལྷག་བསམ་རྣམ་པར་དག་ཅིང་དཀོན་ཅོག་ཐུགས་རྗེའི་སྟོབས་དང་།
རྒྱལ་སྲིད་ཆོས་བཞིན་བསྐྱངས་པས་སླར་ཡང་འཁྲུངས་པའི་སྲས་འདི། འཕགས་པ་འཇམ་དཔལ་དབྱངས་
ཀྱི་སྤྲུལ་པར་ཐེ་ཚོམ་མི་འདུག བདག་ཅག་སྐྱེ་འགྲོ་ཀུན་གྱི་བདེ་སྐྱིད་དཔལ་དུ་ཤར་རོ། མཚན་ནི་རྒྱུད་ལྔའི་འགོ་
ལ་ཐར་ལམ་འགྲུབ་པའི་དོན་ཡོད། རང་ཅག་ཟངས་གླིང་ཡུལ་དུ་ཞབས་སོར་བརྟན་པ་དཀའོ། ཞེས་ཞུས་ཏེ་
མཚན་གསོལ་མ་ཐག་ཏུ་མེ་ཏོག་གི་ཆར་དང་། ས་གཡོ་བ་སོགས་དགེ་མཚན་གྱི་ལྟས་ཕུན་སུམ་ཚོགས་
པ་བྱུང་། རྒྱལ་སྲས་དེ་འཁྲུངས་མ་ཐག་ནས་ཡུམ་ལས་ནུ་ཞོ་བཞེས་པ་ཙམ་མ་གཏོགས་ཕ་མ་གཉིས་ལ་བློ་
མི་གཏོད་པར་ཨ་ཇོ་རྒྱལ་བུ་དོན་གྲུབ་སར་ཉིན་མཚན་འཁོར་ཡུག་ཏུ་བཞུགས་སོ། དེའི་ཚོ་བཙུན་མོ་པད་མ་
ཅན་ཕོ་བྲང་གི་རྩེ་མོར་ཕྱག་ལ་ཕེབས་པ་ལ་ཞུ།།



བཙུན་མོ་པད་མ་ཅན་གྱིས་ཕོ་བྲང་རྩེ་མོའི་བད་ཀྱི་སྲུབས་ནས་གཟིགས་པ་ན། ལྷོ་ཕྱོགས་ཀྱི་ཐང་ཆེན་
པོ་ཞིག་ཏུ་སྐྱེས་པ་མང་པོས་མདའ་རྒྱག་མཆོང་རྒྱག་རྡོ་འགྱོགས་སོགས་རྩེ་བ་དང་། ནུབ་ཀྱི་ཕྱོགས་སུ་
གཟིགས་པས་བུད་མེད་མང་པོས་ཐགས་འཐགས་པ་དང་། བལ་འཁེལ་ཞིང་འདག་པ་རྣམས་ཉིན་དགུང་
ཡོལ་ནས་བབ་ཅོལ་གྱི་གཏམ་སྣ་ཚོགས་སྨྲ་ཞིང་ཁྱད་པར་རྒྱལ་བུ་དོན་གྲུབ་རྒྱལ་སར་འོས་ཤིང༌། དོན་ཡོད་
རྒྱལ་སར་མི་འོས་པས་རྒྱུ་མཚན་འདི་སྐད་དུ། རྒྱལ་བུ་དོན་གྲུབ་སྐུ་ན་བགྲེས་པ་དང་། ཡུམ་ཡང་རྒྱལ་པོའི་
སྲས་མོ་ཡིན་སྟབས་ཀྱིས་རྒྱལ་ས་འཛིན་པར་འོས་ཤིང་། དོན་ཡོད་ནི་ཡུམ་ཡང་ཕལ་པའི་བུ་མོ་ཡིན་པ་དང༌།
སྐུ་ན་གཞོན་པས་རྒྱལ་སར་འོས་མ་ཡིན། ཞེས་པ་སྨྲས། དེར་རྟེན་བཙུན་མོ་པད་མ་ཅན་ཡིད་ཁོང་དུ་ཆུད་ནས་
བྱང་ཤར་ཕྱོགས་སུ་ཕྱག་ལ་ཕེབས་པ་ན།།
དེ་ནས་བཙུན་མོས་གཟིགས་པ་ན། བྱིས་པ་མང་པོ་རྩེད་མོ་རྩེ་ཞིང༌། རྒྱལ་བུ་དོན་གྲུབ་རྒྱལ་སར་འོས་
པའི་བབ་ཅོལ་གྱི་གཏམ་སྣ་ཚོགས་སྨྲ་ཞིང་། བུ་ཚོ་ལ་ལས་ས་ཕག་གི་ཁྲི་བརྩིགས་ཏེ་གཅིག་དེའི་སྟེང་ད་
བསྡད་ནས་རྒྱལ་བུ་དོན་གྲུབ་རྒྱལ་སའི་ཁྲི་འདོན་བྱེད་པ་ཡིན་ཟེར། ལ་ལས་བློན་པོ་ཡིན་ཟེར་ཞིང་སློབ་དོན་ན།
གཅིག་རྒྱལ་བུ་དོན་ཡོད་ཡིན་ཟེར་ནས་ཁྲིའི་འགྲམ་དུ་བསྡད་ནས་ཐམས་ཅད་མགྲིན་གཅིག་ཏུ་འདི་སྐད་ཟེར་
རོ། རྒྱལ་བུ་དོན་གྲུབ་རྒྱལ་སར་བཞེངས་པ་ཡིས། ཟངས་གླིང་ཡུལ་ལ་སྐྱིད་པའི་ཉི་མ་ཤར། ཤེས་རབ་ལྡན་
པའི་ཕོ་གཞོན་མོ་གཞོན་རྣམས། དམ་པའི་ལྷ་ཆོས་གྲུབ་ལ་ཅིས་མི་བྲེལ། ཞེས་ཟེར་རོ། །
དེའི་ཚེ་བློན་པོ་རྣམས་ཀྱང་རྒྱལ་བུ་དོན་གྲུབ་རྒྱལ་སར་བཀོད་པ་ལ་ཁ་འཆམས་ཤིང་ཐག་ཆོད་པར་ཡོད་
པས་དེར་བཙུན་མོའི་བསམ་པ་ལ་གྲོང་ཁྱེར་གྱི་མི་རྣམས་ཀྱི་གཏམ་དང་བྱེད་ལུགས། བློན་པོའི་གཏམ་དང་
བྱེད་ལུགས་གང་ལ་བལྟས་ཀྱང་རྒྱལ་ས་ཇོ་ཇོས་འཛིན་པར་འདུག་པས། ངའི་བུ་འདི་ལ་རྒྱལ་ས་མི་ཐོབ་ཐག་
ཆོད་འདུག་དགོངས་ནས་རྒྱལ་སྲས་དོན་གྲུབ་རྩ་མེད་བཟོ་བའི་ཐབས་ཤིག་བྱ་དགོས་སྙམ་ཏེ་བསམ་ངན་འཆ
ར་བཞིན་དུ་ཕོ་བྲང་དུ་ཕྱག་ཕེབས་པ་ལ་ཞུ།། །
དེ་ནས་བཙུན་མོ་པད་མ་ཅན་གྱིས་འགྲམ་པ་གཡས་སུ་བཙག་བཅུག གཡོན་དུ་རམ་བཅུག་ནས་ལུད་
པ་སྔོ་དམར་ཤིག་གེ་བ་བྱས། སུག་པ་དང་གླང་པོ་ཆེའི་ཀླད་པ་ཟོས་ནས་གློ་དང་སྒྲིབ་པ་མང་པོ་བྱས་ནས་ཨ་
ར་ཧ་རུ་ཟེར་རོ། རྒྱལ་པོ་ཆེན་པོས་ཇོ་མོ་སྔ་མ་དེ་གྲོངས་པའི་སྟབས་ཀྱིས་ཐུགས་ཆད་དེ་རིམ་གྲོ་སྟོབས་ཆེན་
གང་བྱས་ཀྱང་མ་ཕན་པས་རྒྱལ་པོས་མོ་མ་མངོན་ཤེས་ཅན་ལ་འདི་སྐད་གསུངས་སོ། ཚུར་ལ་ཉོན་དང་
མོ་མ་མངོན་ཤེས་ཅན། ང་ཡི་བཙུན་མོ་དམ་པའི་བསྙན་གཞི་འདི། རླུང་མཁྲིས་བད་ཀན་གང་གི་བསྙན་གཞི་
ཡིན། ཟློག་ཐབས་སྨན་དཔྱད་རིམ་གྲོ་ཅི་འདྲ་ཡོད། འཕྲལ་ད་ཕན་པའི་ཐབས་ཤིག་མ་བྱང་ན། འཇིག་རྟེན་ཕྱི་
མའི་ལམ་དང་ཐག་མི་རིང་། ང་ནི་རྨོངས་ཤིང་ཅི་བྱ་གཏོལ་མེད་གནས། ཕན་པའི་ཐབས་ཤིག་མ་གསང་དྲང་
པོར་ཤོད། ཅེས་གསུངས་པ་ན། མོ་མས་ཞུས་པ། རང་རེའི་བཙུན་མོ་དམ་པའི་བསྙུན་གཞི་འདི། རླུང་མཁྲིས་
༢༤



བད་ཀན་གང་གི་བསྙུན་གཞི་མིན། ཐུགས་ལ་འཁྲུག་ཆེན་བྱུང་བའི་སྐྱོན་ཡིན་པས། ཕན་ཐབས་བཙུན་མོ་རང་
ལ་དྲིས་པ་ལེགས། ཞེས་ཞུས་སོ།།
རྒྱལ་པོས་བཙུན་མོ་པད་མ་ཅན་ལ་འདི་སྐད་དུ། མཚར་སྡུག་དྲང་ཤིང་ལྡེམ་པའི་པད་མ་ཅན། ཁྱེད་ཀྱི་ནད་
ལ་ཕན་པའི་བཅོས་ཐབས་ནི། རང་ལ་ཤོད་རྒྱུ་ཡོད་ན་མ་གསང་ཤོད། རྒྱལ་སྲིད་མཐའ་ལ་ཐུག་ཀྱང་སྒྲུབ་པ་
ཡིན། ཞེས་གསུངས་པ་ལ། བཙུན་མོ་པད་མ་ཅན་གྱིས་ཞུས་པ། ཀྱི་ཧད་བདག་གི་ནད་ལ་ཕན་པའི་ཐབས་
ཡོད་ཀྱང་དེ་འདྲ་ཞུས་པས་ག་ལ་ཡོང་། འཆི་ནད་དྲག་པོས་མནར་བའི་ལས་ངན་བདག འཆི་བ་ཡིན་པས་
ཁ་རོག་འཇོག་པར་ཞ། ཅིས་ཀྱང་ཕན་པའི་ཐབས་དེ་མཛད་དགོངས་ན། རྟེན་གྱི་དྲང་ད་དབུ་མནའ་བཞེས་པ་
ཞུ། ཞེས་ཞུས་པས་རྒྱལ་པོས་བཙུན་མོས་གང་ཟེར་བ་དེ་སྒྲུབ་པའི་དམ་བཅའ་དང་དབུ་མནའ་བཞེས་སོ། །
དེའི་ཚེ་བཙུན་མོས་འདི་སྐད་ཞུས་སོ། ཚུར་ལ་གསོན་དང་རྒྱལ་པོ་རིན་པོ་ཆེ། བདག་གི་སྲོག་ལ་གནོད་པ་
སྐྱེལ་བྱེད་པའི། རང་རེའི་རྒྱལ་བུ་དོན་གྲུབ་ཟེར་བ་འདི། མི་མིན་བདུད་ཀྱི་ཆོ་འཕྲུལ་ཡིན་པར་འདུག འདི་ཉིད་
སྐྱེས་ནས་ཡུམ་ཆེན་ཀུན་བཟང་མ། ཀུན་ནས་དཔེ་ཟླ་མེད་པ་དེ་ཡང་གྲོངས། དོན་གྲུབ་བཀྲོངས་པའི་སྙིང་དེས་
བདག་ལ་ཕན། དེ་ལྟ་མིན་ན་གཅན་གཟན་ལྷ་འདྲེའི་ཡུལ། ཀོ་ཤའི་གནས་སུ་བརྫང་ན་ཕན་པར་འདུག
དེ་འདྲའི་ལུང་བསྟན་རྨི་ལྟས་གསལ་པོ་བྱུང༌། ཞེས་ཞུས་པས་རྒྱལ་པོས་འདི་སྐད་དུ། ཚུར་ལ་གསོན་དང་
བཙུན་མོ་པད་མ་ཅན། མ་གཡེང་རྒྱལ་པོའི་གཏམ་གྱི་ཚིག་ལ་གསོན། རང་རེ་ཆོས་ལྡན་རྒྱལ་པོའི་རྒྱད་ཡིན་
པས། སྤྱིར་ནི་སེམས་ཅན་ཡོངས་ལ་འཚེ་བ་སྤངས། སྒོས་སུ་རྒྱལ་སྲས་དོན་ཀུན་གྲུབ་པ་འདི། དཀོན་མཆོག་
ཐུགས་རྗེས་འཁྲུངས་པའི་སྲས་ཡིན་པས། གསོད་པར་བརྩམས་ན་འཚམས་མེད་ལས་སུ་འགྱུར། དེ་བས་
ཁྱོད་ལ་ཕན་ཕྱིར་བསྐྲད་པས་ཆོག ཅེས་གསུངས་ཞིང་རྒྱལ་པོས་ནང་བློན་རྣམས་ལ་འདི་སྐད་དུ། ཚུར་ལ་
གསོན་དང་ང་ཡི་བློན་ཚོགས་རྣམས། རང་རེའི་རྒྱལ་བུ་དོན་རྣམས་གྲུབ་པ་འདི། མི་མིན་བདུད་ཀྱི་སྤྲུལ་པ་ཡིན་
འདུག་པས། རྒྱལ་སྲིད་ཆབ་འབངས་ཀུན་ལ་ཤིན་ཏུ་གནོད། ཁྱད་པར་བཙུན་མོ་དམ་པའི་སྲོག་ལ་གནོད། བུ་
འདི་དང་པོར་ཀོ་ཤའི་ལྷ་ཡིས་གནང་། ད་ནི་ཀོ་ཤའི་ཡུལ་ད་གཏོང་བ་ཡིན། དེ་ཡི་རྫོང་ཆས་གསོག་ཅིག་
བློན་པོའི་ཚོགས། ཞེས་གསུངས་སོ།
དེ་ནས་ཆོས་བློན་རྣམས་གྲོས་བྱས་ཏེ་རྒྱལ་པོ་ལ་ཞུས་པ། མི་དབང་ས་བདག་རྒྱལ་པོ་རིན་པོ་ཆེ། སྙན་གྱི་
དབང་པོ་བློན་པོའི་ཚོགས་ལ་གསོན། རང་རེའི་ལྷ་སྲས་རྒྱལ་པོ་དོན་གྲུབ་ནི། སྔོན་ཚེ་ཡི་དམ་ལྷ་ཡིས་གནང་
བ་ལ། མི་མིན་བདད་ཀྱི་སྤྲུལ་པ་ག་ལ་འོངས། མཚན་དཔེས་བརྒྱན་པ་ཀན་གྱིས་བཀར་འོས་ལ། རྒྱལ་སྲིད་ཆབ་
འབངས་བརླགས་པ་ག་ལ་འོངས། སྙིང་རྗེའི་མངའ་བདག་ཀུན་ལ་བྱང་སེམས་ཅན། བཙུན་མོའི་སྲོག་ལ་
གནོད་པ་ག་ལ་འོངས། དེ་ཕྱིར་མཐའ་འཁོབ་ལྷ་འདྲེའི་ཡུལ་ངན་དེར། ལྷ་སྲས་རྒྱལ་བུ་མི་གཏོང་དགོངས་པ་ཞུ།
ཞེས་ཞུས་པར་སླར་ཡང་རྒྱལ་པོས་འདི་སྐད་དུ། བུ་འདི་སྐྱེས་ནས་རིང་པོ་མ་ལོན་པར། ཀུན་གྱི་དཔེ་མེད་ཀུན་



བཟང་མ་དེ་གྲོངས། པད་མ་ཅན་ཡང་ཤི་བ་གདོན་མི་ཟ། འོན་ཀྱང་བཙུན་མོའི་སྲོག་ཁག་ལེན་ནུས་སམ། བདག་
པོར་ཁ་སློག་བྱེད་པའི་སྒོ་ཁྱི་དང་། བསྒོ་བའི་ཚེག་ལ་མི་ཉན་བློན་པོ་གཉིས། དབྱུག་པས་བསྣུན་ཅིང་རྒྱང་རིང་
སྐྱོད་པ་ལས། གཞན་དུ་ནར་མར་བསྟེན་པ་ག་ལ་རིགས། ཅེས་གསུངས་པར་བློན་པོ་རྣམས་ཀྱིས་ཞུ་བ་ཕུལ་བའི་
ཐབས་མེད་སྟབས། ཆོས་བློན་འགའ་ཞིག་ནས་རྒྱལ་སྲས་དོན་གྲུབ་ལ་ཞུས་པ། བདག་ཅག་ཟངས་གླིང་འགྲོ་
བའི་མགོན་སྐྱབས་མཆོག སྙིང་རྗེ་ཅན་གྱི་རྒྱལ་སྲས་བདག་ལ་དགོངས། ཕལ་པའི་བཙུན་མོ་ཁྱོད་ལ་ཐུགས་
ལོག་ནས། ཡབ་སྲས་བར་དུ་དམ་སེལ་སྣ་ཚོགས་སྦྱར། ཁྱད་པར་སྲས་ཁྱེད་བཀྲོང་རྒྱུའི་གྲོས་ངན་བཤམས།
བཀྲོངས་པའི་སྙིང་གིས་བདག་ལ་ཕན་ཞེས་ཞུས། ཡང་ན་མཐའ་འཁོབ་ལྷ་འདྲེའི་ཡུལ་ཕྱོགས་སུ། ཕྲལ་ད་
སྤྱགས་ན་ནད་ལས་དྲག་ངེས་ཞུས། དེ་ལྟར་བཙུན་མོའི་ཕྲག་དོག་དུག་ཆུ་ཡིས། ཅོལ་ཆུང་རྒྱལ་པོའི་བློ་ཁ་
སྡིག་ལ་བསྒྱུར། བྱ་བ་ངན་པ་ཅི་ཡང་མི་ཤེས་པས། སྤྱང་གྲུང་སྲོག་ཟོན་མཛོད་ཅིག་རྒྱལ་བའི་སྲས། ཞེས་ཞུས།།
དེའི་ཚོ་རྒྱལ་སྲས་དོན་གྲུབ་ཐུགས་ཀྱི་དགོངས་པར། སྔོན་གྱི་ཡུམ་ཆེན་ཀུན་བཟང་དེ་ཉིད་ཀྱི་བརྩེ་བས་
དྲིན་གྱིས་བསྐྱངས་ལུགས་རྣམས་དྲན་ནས་འདི་སྐད་དུ། སྐྱབས་གནས་སླུ་བ་མེད་པ་དཀོན་མཆོག་གསུམ།
མགོན་མེད་བདག་གི་སྲོག་སྐྱོབ་དམ་པ་མཛོད། མངར་གསུམ་ཟས་དང་ནུ་ཞོས་སྐྱོང་བ་ཡི། དྲིན་ཅན་མ་ཁྱེད་
ད་ལྟ་གང་དུ་བཞུགས། ཉེས་མེད་སྲོག་ལ་བབས་པའི་ཆད་པས་མདར། བློ་ཆུང་བདག་གི་ལས་ངན་འདི་
གཟིགས་སམ། བརྩེ་ཞིང་གདུང་བའི་ཡབ་ཆེན་རྒྱལ་པོས་ཀྱང་། བདག་ཅག་བློས་བཏང་མཐའ་ལ་སྤྲུགས་
ཞེས་གསུངས། ཚུལ་འདིས་འཁོར་བའི་གཉེན་ལ་ཡིད་བརྟན་བྲལ། བསམ་ཞིང་བསམ་ཞིང་ཡིད་མུག་
གཏིང་ནས་སྐྱེ། འཁོར་གཡོག་སྲི་ཞུས་བཀུར་བའི་རྒྱལ་བུ་ང་། ཟ་འོག་བེར་དང་དར་གྱི་སྔས་འབོལ་སོགས།
ཐམས་ཅད་བོར་ནས་གཅིག་པུར་འཐའ་འཁོབ་ཏུ། ས་འཁྱག་གདན་དང་རྡོ་འཁྱག་སྔས་སུ་རི། ཚུལ་འདིས་
འཁོར་བའི་ནོར་ལ་ཡིད་བརྟན་བྲལ། བསམ་ཞིང་བསམ་ཞིང་སྐྱོ་བ་གཏིང་ནས་སྐྱེ། ཞེས་གསུངས་ཏེ། དེ་ནས་
སྐུ་མཆེད་གཉིས་ཀའི་ཟན་ལྷག་བྱུང་ཚད་བསགས་ཏེ་དེར་རྒྱལ་སྲས་དོན་གྲུབ་ཀྱིས་གཅུང་པོར་འདི་སྐད་དུ།
ཨ་ཇོ་མཐའ་འཁོབ་མི་མེད་ལྷ་འདྲེའི་ཡུལ། ཡབ་ཡུམ་བཀའ་བཞིན་མྱུར་དུ་འགྲོ་དགོས་པས། ཁྱེད་རང་ཨ་
ཇོའི་ཟླ་ལ་མ་སྡོད་པར། ཡབ་ཡུམ་སྤྱི་བོར་བཀུར་ལ་རྒྱལ་སྲིད་བཟུང་། རྒྱུན་དུ་ཡི་དམ་བྱང་ཆུབ་སེམས་ལ་
གྱིས། ཆབ་འབངས་ཐམས་ཅད་བྱམས་དང་སྙིང་རྗེས་སྐྱོངས། བློ་སྦྱོང་ལས་འབྲས་ཟབ་མོའི་ཆོས་ལ་བརྩོན།
རང་རེ་ཚེ་འདིར་མཇལ་བར་མ་གྱུར་ཀྱང༌། ཕྱི་མ་དག་པའི་ཞིང་དུ་མཇལ་བར་སྨོན། ཞེས་གསུངས་པར་ན།
གཅུང་པོ་དོན་ཡོད་ཀྱིས་ཨ་ཇོ་ལ་འདི་སྐད་དུ། ཨ་ཇོ་མི་མེད་འཐའ་འཁོབ་ལྷ་འདྲེའི་ཡུལ། གང་དུ་ཕེབས་
ཀྱང་བདག་ཅག་འཁྲིད་པར་ཞུ། ཨ་ཇོ་མེད་པར་བདག་ཅག་རྒྱལ་སྲིད་དུ། སྡོད་པར་ནུས་པ་སེམས་ཀྱིས་ག་ལ་
བཟོད། རྒྱལ་རྒྱུད་ཆད་ཅིང་རྒྱལ་སྲིད་སྟོང་ཀྱང་སྟོང་། འུ་ཅག་སྤུན་གཉིས་ཤི་གསོན་ཅི་བྱུང་ཡང་། མཉམ་དུ་
འགྲོ་བ་ཨ་ཇོས་འཁྲིད་རོགས་གནང། ཞེས་གསུངས་ནས་ཨ་ཇོའི་མགུལ་དུ་འཁྲིལ་ནས་ཤུམ་པས། དེ་ཚེ་
༢s



ཨ་ཇོ་དོན་གྲུབ་ཀྱིས་ཐུགས་ཀྱི་དགོངས་པར། བདག་གི་ནུ་བོ་འདི་དང་འབྲལ་ཐབས་ནི་མི་འདུག ངེད་
གཉིས་ཀ་ཕྱིན་ན་ནུ་བོ་དོན་ཡོད་མེད་པས་ཡབ་ཡུམ་གཉིས་ཀ་ཐུགས་ཁྲེལ་གྱིས་ཟིན་པར་ངེས་པ་མ་ཟད་
རྒྱལ་རྒྱུད་ཀྱང་ཆད་འགྲོ་བ་འདུག་དགོངས་ནས། གཅིག་པུར་ནམ་ཕྱེད་ཙམ་ལ་ཧར་ཏེ་བཞེངས་ནས་ཕེབས་
པར་བརྩམས་པ་ཕྱག་ལ་ཕེབས་པ་ཞུ།།
དེ་ནས་གཅུང་དོན་ཡོད་ཀྱིས་ཨ་ཇོ་མེད་པ་མཁྱེན་ནས་ཨ་ཇོའི་རྗེས་སུ་ཕྱག་ཕེབས་ཏེ། ཨ་ཇོ་ལ་འདི་
སྐད་གསུངས་པར་ཞུ།
ཨ་ཇོ་བདག་ཅག་ཞོག་པར་ཕོད་ལགས་སམ། བཞག་རང་བཞག་ན་སྙིང་ཡང་མི་རྗེ་འམ། ཞེས་གསུངས་
པར་ཨ་ཇོས་དེ་ལན་དུ། རང་སྡུག་རང་གིས་ཉོ་བ་ཁྱེད་འདྲ་ཨང་། ཨ་ཇོའི་ཞོར་ལ་ཁྱེད་ཀྱང་སྡུག་པ་འདུག
བཞག་པར་བསམས་ཀྱང་བློ་ཡིས་མི་ཕོད་འདུག འཁྲིད་རང་འཁྲིད་ན་ཡ་ཡང་ང་བ་འདུག བླ་མ་ཡི་དམ་
དཀོན་མཆོག་ཐུགས་རྗེ་ཡིས། བདག་ཅག་གཉིས་ཀྱི་སྡུག་ལས་འདི་ལ་དགོངས། ཞེས་གསུངས་ཏེ་གཅུང་པོ་
འཁྲིད་དེ་ཕྱག་ལ་ཕེབས་པ་ལ་ཞུ།
དེ་ཚེ་ཆོས་བློན་རབ་བསྟན་དང་། ག་ཡ་དྷ་ར་གཉིས་ཀྱིས་རྒྱལ་སྲས་སྐུ་མཆེད་གཉིས་ཕེབས་པ་ཤེས་
ནས། ཡབ་ཡུམ་གཉིས་ཀྱི་མ་མཁྱེན་པ་བྱས་ཏེ། ཆིབས་རེ་དང༌། གླང་པོ་ཆེ་རྒྱབ་ཁལ་དང་བཅས་ཕུལ་ནས།
ཟླ་བ་ཕྱེད་ཀྱི་བར་ད་སྐྱེལ་མ་ཞུས་ཤིང་། ཆོས་བློན་གཉིས་ནས་སྨོན་ལམ་འདི་སྐད་བཏབ་བོ། ཐེག་གསུམ་
ལམ་ལ་བཞུགས་པའི་དྲང་སྲོང་མཆོག བདེན་ཚིག་གྲུབ་པའི་ཚོགས་རྣམས་ཚུལ་འདི་དགོངས། བདག་ཅག་
ཟངས་གླིང་འགྲོ་བའི་མགོན་སྐྱབས་མཆོག ཆོས་ཀྱི་རྒྱལ་པོ་སྲས་གཉིས་ཐོབ་པ་འདི། གློ་བུར་བདུད་ཀྱི་
བར་ཆད་རྐྱེན་གྱིས། ཞབས་ཀྱི་པད་མོར་བཀའ་བཞིན་སྒྲུབ་པ་དང་། གསུང་གི་བདུད་རྩིར་སྤྱོད་པའི་སྐལ་
བ་བྲལ། ཚུལ་འདིར་བསམ་ཞིང་སྐྱོ་བ་གཏིང་ནས་སྐྱེས། བདག་ཅག་ཐུགས་ལ་དགོངས་ཤིང་སྐུ་མཆེད་གཉིས།
དེ་ནས་སྐྱེ་ཞེང་སྐྱེ་བ་ཐམས་ཅད་ད། རྒྱལ་སྲས་གཉིས་ཀྱི་ཞབས་པད་གས་བསྟེན་པས། ཐེག་གསུམ་ལམ་གྱི་
སྒྲུབ་པས་མཉེས་བྱས་ནས། རིང་མིན་སྐུ་བཞིའི་གོ་འཕང་ཐོབ་པར་ཤོག ཅེས་སྨོན་ལམ་བཏབ་བོ། དེའི་ཚེ་
རྒྱལ་སྲས་དོན་གྲུབ་ཀྱིས་འདི་སྐད་དུ། འདུས་བྱས་རྟག་པ་མ་ཡིན་འཇིག་པ་ཡིན། ལང་ཚོ་མི་ཆག་ནམ་
མཁའི་འཇའ་ཚན་འདྲ། འཆི་བ་མི་རྟག་དྲན་པའི་བསྐུལ་མ་དང་། ངན་སོང་སྡུག་བསྔལ་དྲན་པའི་ལྕགས་
འདེབས་ཀྱིས། རྒྱུན་དུ་ཡི་དམ་ཐུགས་རྗེ་ཆེན་པོ་སྒོམས། ཁ་ཞེ་མེད་པར་སྙིང་ནས་གསོལ་བ་འཐོབ། ད་ནི་ཁྱེད་
རྣམས་འདི་ནས་ཕར་ལ་ལོག འོ་ཅག་མྱུར་དུ་མཇལ་བའི་སྨོན་ལམ་ཐོབས། རིགས་དྲུག་ཕ་མ་སེམས་ཅན་མ་
ལུས་པ། སྐྱེ་བའི་ཐ་མ་འཆི་བ་ཆོས་ཉིད་ཡིན། དགེ་སྡིག་ལས་འབྲས་ནམ་ཡང་ཆུད་མི་ཟ། སྡིག་སྤོང་
དགེ་བ་སྒྲུབ་ལ་བརྩོན་འགྲུས་བསྐྱེད། སྐྱེ་བ་འདི་འམ་ཚེ་རབ་ཐམས་ཅད་དུ། ངོ་ཤེས་བཞིན་དུ་བདག་གིས་
རྗེས་སུ་འཛིན། ཞེས་གསུངས་ནས་ཀོ་ཤའི་ཕྱོགས་སུ་ཕྱག་ལ་ཕེབས། ཆོས་བློན་རབ་བསྟན་དང༌། ག་ཡ་



ན་རག་
དྷ་ར་གཉིས་ཀྱི་རྟ་དང་གླང་པོ་ཆེ་རྒྱབ་ཁལ་བཅས་པ་རྒྱལ་བུ་སྐུ་མཆེད་གཉིས་སུ་ཕུལ་ཏེ། སྨོན་ལམ་བཏབ་
ནས་ཟངས་གླིང་ཡུལ་ཕྱོགས་སུ་ལྡོགས། དེ་ཚེ་ཇག་པའི་དཔུང་ཚོགས་ཕྱག་ལ་ཕེབས་པ་ན།
དེ་ནས་ཇག་ཚོགས་ཀྱིས་རྒྱལ་སྲས་སྐུ་མཆེད་གཉིས་པོའི་རྟ་དང་གླང་པོ་ཆེའི་རྒྱབ་ཆས་ཡོད་པ་དེ་དག་
བཅོམས། ཨ་ཇོས་ཟས་ལྷག་ཕྲན་ཙམ་ཡོད་པའི་ཤ་རྐྱལ་དེ་ཕྲག་པར་བཀླ་ཏེ་གཅུང་དོན་ཡོད་འཁྲིད་དེ་ཕྱག་
ལ་ཕེབས་པར་ཞུ།།
དེ་ནས་བྱེ་མའི་ཐང་ཆེན་དཔག་ཚད་འགའ་ཞིག་འདས་པའི་བྱང་ཐང་མི་སྐད་ཁྱི་སྐད་མེད་པ་འདྲེ་སྲིན་
གདག་པ་གཅན་གཟན་མང་པོ་ཚོགས་པའི་སར་ཕེབས་པ་དང་། གཅུང་དོན་ཡོད་ངལ་བ་འགྱུར་ནས། ཨ་ཇོ་
དོན་གྲུབ་ལ་འདི་སྐད་དུ། ཨ་ཇོ་གསོན་དང་རྒྱལ་སྲས་དོན་ཀུན་གྲུབ། ནུ་བོ་དོན་ཡོད་ཕྱོགས་ལ་ཚུར་གསོན་
དང༌། བྱང་ཐང་མི་མེད་ལུང་སྟོང་འདི་འདྲ་རུ། ངོ་ནི་ཤེས་པ་ས་དང་གནམ་ལས་མེད། འདྲེ་སྲིན་གདུག་
པས་མི་བཟོད་ཅ་ཅོ་སྒྲོག གཅན་གཟན་རྣམས་ཀྱིས་ངར་སྐད་སྒྲོག་པ་འདག འདི་འདྲ་ཐོས་ཚེ་སྙིང་ཡང་གས་
པ་འདུག ཀྱེ་མ་ཀྱི་ཧུད་འདི་འདྲའི་སྡུག་བསྔལ་བ། སེམས་ཅན་ཡོངས་ལ་སྨིན་པར་མ་གྱུར་ཅིག ཅེས་
གསུངས། ཨ་ཇོས་དེའི་ལེན་དུ། སྙིང་དང་འདྲ་བའི་རྒྱལ་སྲས་དོན་ཡོད་ཁྱེད། མ་གཡེངས་ཨ་ཇོའི་ཕྱོགས་ལ་
ཚུར་གསོན་དང༌། རང་རེ་གཉིས་ཀྱི་སྡུག་བསྔལ་འདི་འདྲ་བ། ཚེ་འདི་བྱམས་པའི་མ་དང་གཏན་བྲལ་བྱས།
བརྩེ་བའི་ཕ་ཡིས་མཐའ་མེད་ནགས་སུ་བསད། གཉེན་བཤེས་ཉེ་དའི་ཚོགས་ཀྱང་རིང་ད་གྱུར། ད་ནི་ས་མཐར་
གྲོགས་མེད་འཁྱམས་གྱུར་པས། བསམ་ཞིང་བསམས་ན་སྣང་སེམས་སྐྱོ་བ་འདུག འོན་ཀྱང་དཀོན་མཆོག་
གསུམ་ལ་ཡིད་གཏོད་ལ། སྙིང་རུས་བསྐྱེད་དེ་ཨ་ཇོའི་རྗེས་སུ་ཤོག ཅེས་གསུངས་པར་གཅུང་པོ་བྱོན་མ་ཐུབ་
ཀྱང་ཨ་ཇོའི་སྐུ་རྒྱབ་ཏུ་བསྣམས་ཏེ་ཕྱག་ཕེབས་པ་ལ་ཞུ།།
དེ་ནས་ཞག་ཁ་ཡར་སོང་བ་ན་ཆས་ཁ་ ཐམས་ཅད་ཟད་ནས་ཅི་དྲག་ལ་ཐུག་སྟེ་ཟས་སྣོད་རྐྱལ་པ་དེ་
ཡང་བཏུབས་ནས་གསོལ་གྱིན་བྱོན་པས་རྐྱལ་པ་ཚྭ་བྲོ་བའི་སྟབས་ཀྱིས་ཞལ་སྐོམ་པ་ལ་ཚོད་མེད་པ་མེ་
འབར་བ་ལྟ་བུ་བྱུང་ཞིང༌། དེ་ནས་རྒྱང་ཕྲག་བདུན་གྱི་བར་དུ་བྱོན་ཀྱང་ཆུ་མ་བྱུང་
། དེ་ནས་རི་གླང་པོ་ཆེ་སྣ་
འདྲ་བ་ཞིག་གཟིགས་པས་རྒྱལ་སྲས་དོན་གྲུབ་ནས་གཅུང་པོར་འདི་སྐད་ད། རེ་ཞིག་ན་བོ་དོན་ཡོད་གནས་
འདིར་སྡོད། ཨ་ཇོ་མི་སྡོད་ཆུ་ཞིག་འཚོལ་དུ་འགྲོ། རང་རེ་སྐོམ་པའི་སྨན་དུ་ཆུ་མེད་ན། གཉིས་ཀ་འཆི་བའི་
ལམ་དུ་ངེས་པ་ཡིན། ཞེས་གསུངས་པས་། ནུ་བོ་དོན་ཡོད་ནས་འདི་སྐད་དུ། མདང་གསུམ་ཁོ་བོས་ཉལ་
བའི་རྨི་ལམ་དུ།། བཟོད་དཀའི་སྡུག་བསྔལ་དཔག་མེད་མྱོང་བ་རྨིས། དལ་འབྱོར་ཚེ་ཡི་འདུ་བྱེད་སྟོངས་
བ་ཡིས། ཡུལ་ངན་ཞིག་ཏུ་གཅིག་པུར་ལུས་པ་རྨིས། དྲང་སྲོང་གཉིས་ཀྱིས་སྐྱབས་རོགས་བྱེད་པ་རྨིས།
དེ་ཕྱིར་བདག་ཅག་ཨ་ཇོས་བསྐྱར་བ་འདྲ། བརྩེ་བའི་སྒོ་ནས་རྗེས་སུ་ཁྲིད་པར་ཞུ། ཞེས་གསུངས། དེ་ལན་
ཨ་ཇོས་འདི་སྐད་དུ། ནུ་བོ་བསྐུར་བ་བདག་གིས་ག་ལ་ཡོད། ཆུ་ཞིག་མེད་ན་གཉིས་ཀ་སྐོམ་པས་འཆི།



དེ་ཕྱིར་ཨ་ཇོས་ཆུ་ཞིག་འཚོལ་དུ་འགྲོ། མི་རིང་དུས་སུ་མྱུར་དུ་འཁོར་ནས་འོངས། ཅེས་གསུངས་ཏེ་ཆུ་འཚོལ་
དུ་ཕྱག་ལ་ཕེབས་པ་ཞུ།།
དེ་ནས་གཅེན་པོ་དོན་གྲུབ་ཆུ་འཚོལ་དུ་རི་གདོང་གི་སྣེར་ཕེབས་པ་དང་། ཨ་ཇོ་ཟེར་བའི་སྐད་ཆེན་པོ་
ཞིག་བྱུང་བས་འཐེན་ཏེ་གཟིགས་པས། གཅུང་པོ་ཁ་བུབ་ཏུ་འགྱེལ་བ་གཟིགས་པས་དེ་མ་ཐག་མགྱོགས་
པར་ཕྱག་ཕེབས་ཀྱང་། གཅུང་པོ་ཞལ་སྨྲ་རྒྱུ་མེད་པར་སྤྱན་ཅུང་ཟད་གདངས། དབུགས་མ་ཆད་ཙམ་དུ་འདུག་
པ་དང་། དེར་ཨ་ཇོས་པང་དུ་བླངས་ཏེ་སྐེ་རགས་བཀྲོལ་ནས་ཤ་ལ་སྦྱར། ཞལ་ནས་མཆིལ་མ་ཅུང་ཟད་
གཅུང་པོའི་ཞལ་ད་བླགས་པས་ཅུང་ཟད་གསོས་པའི་ཚེ་ཨ་ཇོའི་ཞལ་ལ་གཟིགས་ནས་འདི་སྐད་གསུངས་
སོ། བདག་དང་ཨ་ཇོའི་སྡུག་བསྔལ་འདི་འདྲ་བ། སེམས་ཅན་ཀུན་གྱིས་མྱོང་བར་མ་གྱུར་ཅིག ད་ལན་ཁོ་བོ་
ཚེ་ཡི་འད་བྱེད་སྟོངས། ཨ་ཇོ་བདག་ལ་ཐུགས་ངལ་མ་མཛད་པར། ཕྱི་མ་མྱུར་ད་མཇལ་བའི་སྨོན་ལམ་ཞུ།
ཞེས་གསུངས་སོ། དེའི་དུས་སུ་བྱ་དང་རི་དྲག་གཅན་གཟན་རྣམས་ནས། བདག་ཅག་མ་འོངས་ཚེ་རབས་
ཐམས་ཅད་དུ། སྐུ་མཆེད་གཉིས་ཀྱི་ཞབས་པད་གུས་བཏུད་ནས། བཀའ་བཞིན་སྒྲུབ་པའི་ཆོས་ལ་བརྩོན་
པར་ཤོག ཅེས་སྨོན་ལམ་བཏབ་ཏེ། དེ་མ་ཐག་གཅུང་པོ་དབུགས་ཆད་དོ། དེ་ཚེ་ཨ་ཇོས་གཅུང་པོའི་དབུ་
ནས་བཟུང་སྟེ་བཤུམས་ཤིང༌། གཅུང་པོའི་སྐུ་གདུང་གི་འགྲམ་དུ་སྨྲེ་སྔགས་འདི་སྐད་འདོན་ནོ། སྐྱབས་
གནས་བསླུ་བ་མེད་པའི་དཀོན་མཆོག་གསུམ། མགོན་མེད་བདག་གི་མགོན་དཔུང་དམ་པ་མཛོད། ཀྱེ་མ་
ཀྱེ་ཧུད་བདག་ཅག་ཇི་ལྟར་བྱ། ནགས་ཚུལ་སྟུག་པོ་ཞིག་ཏུ་སླེབས་པའི་ཚེ། འདི་འདྲའི་ཡུལ་དུ་གཅུང་པོ་
དོན་ཡོད་དང་། ཤི་བྲལ་བྱུང་བའི་སྡུག་བསྔལ་བཟོད་གླད་མེད། གཅུང་པོ་བཞུགས་ཏེ་བདག་ཅག་ཤི་ན་ཨང་།
ཁྱད་པར་བདག་ཅག་སྤུན་གཉིས་ལུས་རྟེན་འདིར། ཕན་ཚུན་ངོ་ཤེས་བཞིན་དུ་འཕྲད་པར་ཤོག ཅེས་སྨོན་
ལམ་བཏབ་ཅིང་། གཅུང་པོའི་སྐུ་གདུང་རྒྱབ་ཏུ་ཁུར་ཏེ་ཕྱག་ལ་ཕེབས་པ་ཞུ།།
དེ་ནས་ལ་ཀླུང་བརྒྱད་བརྒལ་སར་རི་སྐེད་ཞིག་ན་ཙན་དན་གོ་ལའི་བསིལ་གྲིབ་ཞིག་ཡོད་པའི་འོག་ཏུ་
གཡམ་སྒྲོམ་ལེགས་པར་བཅོས་ཏེ་སེམས་ཅན་གྱི་གནོད་པ་མི་འབྱུང་བར་བྱས་ནས་གཅུང་གི་སྐུ་གདུང་
བཞག་ཏེ། ཙན་དན་གྱི་བསིལ་གྲིབ་དང༌། ཟིལ་པའི་ཆུ་ཐིགས་ཡོང་བར་བྱས་བཞིན་དུ་གཅུང་པོའི་སྐུ་གདུང་
འབྲལ་མི་ཕོད་པའི་སྤྱན་ཆབ་དང་། ཕྱི་མིག་གཟིགས་ཏེ་ཕྱག་ཕེབས་པ་ལ་ཞུ།། །།
དེ་ནས་ཞག་བདུན་སོང་བ་དང་ལྷའི་དབང་པོ་རྒྱ་བྱིན་གྱིས་དྲང་སྲོང་ཞིག་ཏུ་སྤྲུལ་ནས་ཤི་གསོས་ཀྱི་
སྨན་ཐུམ་བུ་ཞིག་བསྣམས། ཚངས་པས་བྲམ་ཟེ་ཞིག་ཏུ་སྤྲུལ་ནས་ཀ་ཤི་ཀའི་དར་གྱི་ན་བཟའ་ཞིག་བསྣམས་
ཏེ་རྒྱལ་སྲས་དོན་ཡོད་ཀྱི་སྐུ་གདུང་དྲུང་དུ་ཕྱག་ལ་ཕེབས་པ་ཞུ། དེ་ནས་དྲང་སྲོང་དེས་ཙན་དན་གྱི་ཐང་ཆུ་
ལ་ག་བུར་གྱི་ཁ་ཚར་བཏབ་སྟེ་འདི་ལྟར་ཞུས་སོ། འཆི་གསོས་བདུད་རྩིའི་ཆུ་རྒྱུན་སྨན་མཆོག་འདི། རྒྱལ་
སྲས་གཞོན་ནུའི་ཞལ་དུ་དབུལ་བར་བྱ། འདྲེན་པ་མཆོག་ཁྱོད་མྱ་ངན་མི་འདའ་བར། གཟུགས་སྐུ་འདི་ཉིད་
འe



སྔར་བཞིན་བཞེང་དུ་གསོལ། ཞེས་ཞལ་དུ་ཐེངས་གཉིས་ཐུར་མས་སྒྲོན་པ་དང་། སྐུ་ལ་ཐུན་གཅིག་བྱུགས་
པས་བཞེང་ཐུབ་པ་བྱུང་བ་དང༌། བྲམ་ཟེས་འདི་ལྟར་ཞུས་སོ། སྲབ་འཇམ་ཡང་ཞིང་ཀ་ཤིའི་རས་གོས་འདི།
རྒྱལ་སྲས་སྐུ་ལ་དྭངས་བས་བདག་གིས་འབུལ། ཞེས་ཞུས་ཏེ་ན་བཟའ་ཕུལ། དེ་ནས་རྒྱལ་སྲས་དོན་ཡོད་
ཀྱིས་འདི་སྐད་དུ། བཀྲིན་ཆེ་འོ་སྤྲུལ་པའི་དྲང་སྲོང་གཉིས། ཁྱེད་གཉིས་སུ་ཡིན་ཡུལ་ཕྱོགས་གང་ནས་བྱོན།
བདག་གི་ཨ་ཇོ་དྲིན་ཅན་མ་གཟིགས་སམ། གར་སོང་གར་ཡོད་བདག་ལ་བསྟན་པར་ཞུ། ཞེས་གསུངས་
པས་ཚངས་པ་དང་། རྒྱ་བྱིན་གྱི་སྤྲུལ་པ་གཉིས་ནས་དེ་ལན་འདི་སྐད་དུ། སྙིང་རྗེ་ཅན་གྱི་ལྷ་སྲས་གཞོན་ནུ་
ཁྱོད། ཤི་བ་ཚངས་དང་དབང་པོས་མ་བཟོད་པར། ཤི་གསོས་སྨན་དང་ཀ་ཤིའི་རས་གོས་འདི། བདག་ཅག་
ལྷ་ཡི་ཡུལ་ནས་འབུལ་དུ་བཏང༌། ཞེས་ཞུས་པར་ཡང་རྒྱལ་སྲས་ནས་འདི་སྐད་དུ། ཁྱེད་ཅག་ལྷ་ཡི་ཡུལ་
ནས་མི་ཡུལ་དུ་འོང་བའི་མཐུ་དང་ནུས་པ་མངའ་བ་ལ། བདག་གི་ཨ་ཇོ་བཀྲིན་ཅན་དེ་མྱུར་དུ་མཇལ་བའི་
ཐབས་ཤིག་མཛད་དུ་གསོལ། ཞེས་གསུངས་སོ། དེ་ལན་དེ་གཉིས་ཀྱིས། ཁྱེད་ཀྱི་ཨ་ཇོ་དོན་གྲུབ་དེ་ད་ལྟ་ལ་
ཀླུང་མང་པོ་བརྒལ་ཏེ་སོང་། འོན་ཀྱང་འཚོལ་བའི་གྲོགས་སུ་བདག་ཅག་འགྲོ་རྗེས་སུ་ཐུགས་ལ་དགོངས་
ཤིག་ལྷ་ཡི་སྲས། ཞེས་ཞས་ཏེ་རྒྱང་གྲགས་གཅིག་ཙམ་སོང་ནས་གཉིས་ཀ་འཇའ་ཡལ་བ་ལྟར་སོང་ངོ།། །
དེའི་ཚེ་གཅུང་པོ་དོན་ཡོད་འདི་ནི། སྤྲ་དང་སྤྲེའུ་མཉམ་དུ་བཞུགས་ཤིང༌། ཟས་སུ་ཤིང་ཏོག་ཟོས། སྐོམས་
སུ་ཆུ་བཏུང་། གོས་སུ་ཤིང་ལོ་གྱོན་ནས་ཤིང་ཏོག་བཞེས་པའི་ཕུད་རྣམས་རྡོ་ལེབ་སྟེང་དུ་སྤུང་སྟེ། ཉིན་རེ་རེ་
བཞིན་ད་ཨ་ཇོ་ལ་མཆོད་པ་འདི་ལྟར་གསུངས་སོ། རོ་བཅུད་ཕུན་སུམ་ཚོགས་པའི་ཤིང་ཏོག་ཕུད། བཀའ་
དྲིན་ཅན་གྱིས་ཨ་ཇོའི་ཟས་སྐལ་མཛོད། སྙིང་གི་ནོར་བུ་རྒྱལ་སྲས་དོན་གྲུབ་དེ། ད་ལྟ་གནས་འདིར་མཇལ་
ན་དགའ་བ་ལ། ཞེས་གསུངས་ནས་བཤམས་ཤིང་། རི་དང་ནགས་གསེབ་ཐམས་ཅད་ད་ཉིན་རེ་བཞིན་ད་ཨ་
ཇོ་འཚོལ་དུ་ཕེབས། དེའི་ཚེ་ཨ་ཇོ་ནི་ལ་ཀླུང་མང་པོ་བརྒལ་ཏེ་ཕྱག་ཕེབས་ཟིན་སྟབས། ཨ་ཇོ་དེ་ཡི་མགོན་
སྐྱབས་དམ་པ་བླ་མ་ལེགས་པའི་བློ་གྲོས་ཞེས་བྱ་བ་ལ་ད་ལྟ་དཀར་ཞལ་མཐིལ་དུ་ཕྱག་ལ་ཕེབས་པ་ན། །
དེའི་ཚོ་རྒྱལ་པོ་དོན་གྲུབ་ནི་རི་སྣ་ཆེ་བ་བཅུ་གསུམ་བརྒལ་བའི་ཐང་མཚམས་ཤིག་ཏ་སྐུ་ངལ་གསོས་
ཏེ་བཞུགས་པ་ན། ནུབ་རི་མཐོ་ལ་སྤང་དང་ནགས་ཚུལ་སྟག་པོས་མཚམས་ན་དར་ལྕོག་གཅིག་གཟིགས་མ་
ཐག་དེར་ཕྱག་ཕེབས་པས་ཏིང་ཤགས་ཀྱི་སྒྲ་ལྷ་ངེའི་གསན་པ་དང༌། ཐུགས་དགའ་སྤྲོ་དང་བཅས་ཏེ་ཕྱག་ལ་
ཕེབས་པ་ཞུ། དེར་རྒྱལ་སྲས་ཀྱིས་ཕྱག་ཕུལ་ནས་འདི་སྐད་ཞུས། ཐེག་ཆེན་དམ་ཆོས་སྟོན་པའི་ཏིང་ཤགས་སྒྲ།
ལྷང་ལྷང་སྙན་པ་རྣ་བར་གསོན་ཙམ་གྱིས། སྲིད་པར་ཞེན་ལོག་ཐར་ལམ་སྟོན་བྱེད་པའི། གནས་འདིར་བཞུགས་
པའི་སྐྱེས་མཆོག་ཁྱེད་ཉིད་ཀྱིས། བརྩེ་ཆེན་བྱམས་དང་སྙིང་རྗེའི་ཡེ་ཤེས་ཀྱིས། མགོན་མེད་ས་མཐར་འཁྱམས་
པ་བདག་ལ་གཟིགས། ཞེས་ཞས་པས། དེ་ནས་བླ་མ་ཏིང་ངེ་འཛིན་སད་དེ་གཟིགས་པ་དང་། རྒྱལ་པོའི་
སྲས་མཐའ་ལ་འཁྱམས་པ་མངོན་མཁྱེན་རྟོགས་ཀྱང་མ་མཁྱེན་པའི་ཚུལ་མཛད་ནས་འདི་སྐད་དུ། སྐྱབས་
༣༠



གནས་སླུ་བ་མེད་པའི་ཡི་དམ་དཀོན་མཆོག་གསུམ་ལ། སྒྲུབ་པའི་མཆོད་པ་འབུལ་ལོ། རིགས་དྲུག་ཐུགས་
རྗེས་སྐྱོངས་ཤིག སྐྲ་གཟིངས་གོས་ཧྲུལ་མདོག་ངན་ཉམ་ཐག་བྱིས་པའི་རྣམ་པ། མི་དང་ཡི་དྭགས་གང་ཡིན་
མ་གསང་དྲང་པོར་ཤོད་ཅིག ཅེས་གསུངས་པར་རྒྱལ་སྲས་ཀྱི་ཕྱག་ཕུལ་ཏེ་སྔོན་གྱི་ལོ་རྒྱུས་ཞིབ་པར་བླ་
མར་ཞས་པས་བླ་མ་ཐུགས་ཤིན་ཏ་མཉེས་ཏེ་བུ་ཆུང་མཚན་བཟང་དང་ལྡན་པ་ཁྱོད་བདག་གི་བུ་ཚབ་ལ་ཡི་
དམ་ཆོས་སྲུང་གིས་གནང་བ་ཡིན་འདུག་གསུངས། དེའི་ཚེ་ཉིན་རེ་བཞིན་ཤིང་ཏོག་དང་། མེ་ཤིང་འཐུ་
ཞིང་བླ་མའི་སྒྲུབ་གཡོག་མཛད་ཅིང༌། ཟླ་བ་གཅིག་ཙམ་སོང་བ་ན་བླ་མ་འདི་ཡི་འདི་སྐད་དུ།
ཚུར་ལ་ཉོན་དང་རྒྱལ་སྲས་དོན་ཀུན་གྲུབ། མ་གཡེང་བླ་མའི་ཕྱོགས་ལ་ཚུར་གསོན་དང་། བདག་གི་འོག་
ན་གདན་གྱི་རྩ་ཆག་ལ། རུལ་བ་སོགས་ཀྱི་སྐྱོན་ཡང་མི་འོང་པར། ཁྱེད་ནི་སྤྱན་རས་གཟིགས་ཀྱི་སྤྲུལ་པ་ལ།
མལ་སྟན་གྱིས་རྩྭ་ཆག་ཅིང་རུལ་བ་འདི་ཁྱོད་ལ་བློ་ལས་ཆེན་པོ་ཞིག་འདུག་པའི་རྟགས་སུ་འདུག་ན། ང་ལ་
མ་གསང་བར་ཤོད་ཅིག་གསུངས་པས། དེ་ལན་རྒྱ་སྲས་ཀྱིས་འདི་སྐད་དུ། བདག་ནི་བླ་མར་མ་ཞུ་ན་སུ་ལ་ཞུ།
བདག་གི་ན་བོ་སྙིང་དང་འདྲ་བ་དེ། དྲན་རང་དྲགས་ནས་སྡུག་བསྔལ་བཟོད་གླགས་མེད། ཉིན་མོ་ཟས་ཀྱི་
བཅུད་ཡང་མི་ཡོང་འདུག མཚན་མོ་ཉལ་ཀྱང་གཉིད་ལ་མི་འགྲོ་འདུག ད་ནི་བདག་གི་ནུ་བོའི་རུས་པ་དེ་
ལེན་པའི་ཐབས་ཅིག་བྱུང་ན་བསམ། ཞེས་ཞུས་པས། བླ་མའི་ཞལ་ནས་འདི་སྐད་དུ། འོ་ན་ངེད་ཅག་ཕ་བུ་
གཉིས་ཀ་ནུ་བོའི་རུས་པ་ཡོད་སར་འགྲོ་བ་ཡིན་པས། བུ་ཁྱོད་ཀྱིས་ལམ་སྣ་གྱིས་ཤིག་གསུངས་ཏེ་ཕ་བུ་
གཉིས་ཕྱག་ལ་ཕེབས་པ་ཞུ།།
དེའི་སང་ཉིན་བླ་མ་ཡབ་སྲས་ཀྱིས་རིམ་བཞིན་བྱོན་པས་ཞག་གཉིས་སོང་བ་ན་རི་ཐང་མཚམས་ཀྱི་
ལྗོངས་སུ་ཤིང་ཏོག་མང་པོ་ཡོད་པའི་སར་ཞག་ས་མཛད་ཅིང་བཞུགས་པ་ན་དེར་བྱ་དང་རི་དྭགས་རྣམས་ཀྱིས་
སྐོར་བ་བྱེད། སྦྲ་དང་སྤྲེའུ་རྣམས་ཀྱིས་ཤིང་ཏོག་ངོ་མཚར་ཅན་མང་པོ་བླ་མ་ཡབ་སྲས་གཉིས་ཀྱི་སྐུ་མདུན་དུ་
སྤུངས། ཕྱག་དང་སྐོར་བ་མང་དུ་བསྐོར་བར་རྒྱལ་སྲས་དེ་དག་གང་གི་མཐུ་ཡིན་ལགས་ཞུས། བླ་མས་འདི་སྐད་
དུ། འོད་དཔག་མེད་དང་སྤྱན་རས་གཟིགས་དབང་ཡིན་པ་དུད་འགྲོས་ཤེས་ཏེ་ཕྱག་དང་སྐོར་བ་བྱས། ད་ལྟའི་
བྱ་དང་རི་དགས་མ་འོངས་ཤཀྱའི་བསྟན་ལ། ཁ་བ་ཅན་དུ་རང་རེའི་གདལ་བྱར་གྱུར། ཞེས་ལུང་བསྟན་མང་ད་
མཛད། དེ་ནས་རིམ་གྱི་གཅུང་གི་སྐུ་གདུང་ཡོད་སར་ཕེབས། དེར་ག་ཡམ་སྒྲོམ་ནི་མ་ཞིག་ཙམ་མ་གཏོགས།
གཅུང་གི་རུས་པའི་ཤུལ་ཙམ་ཡང་མེད་པ་དང་། དེར་བླ་མ་ཡབ་སྲས་ཀྱི་ཞག་བདུན་གྱི་བར་དུ་བཞུགས་ནས་
ཉིན་རེ་བཞིན་བླ་མས་གཅུང་པོའི་དོན་ད་བསྔོ་བ་དང་སྨོན་ལམ་གཏོར་མ་སོགས་ཡང་དག་པར་མཛད། རྒྱལ་
སྲས་དོན་གྲུབ་ཡིད་སྐྱོ་བཞིན་པའི་ངང་ནས་ཤིང་ཏོག་འཐུ་པ་དང་། གཅུང་པོ་འཚོལ་དུ་ཕྱག་ལ་ཕེབས་པ་ཞུ།།
དེའི་ཚེ་ཡུལ་དེའི་གཞི་བདག་གནོད་སྦྱིན་མགོ་བོ་གསུམ་ཕྱག་དྲུག་གདོང་དམར་འཇིགས་སུ་རུང་བ་དེ་
བླ་མའི་དྲུང་དུ་ཕྱག་ལ་ཕེབས་པ་པ་ཞུ།།
༣༡



གནོད་སྦྱིན་དེ་ཡི་འདི་སྐད་དུ། སྤང་རྟོགས་མཐར་སོན་བླ་མ་རིན་པོ་ཆེ། དོན་ཡོད་འདས་པའི་དྲེ་མེད་སྐུ་
གདུང་ལ། ཚངས་པ་དང་དབང་པོའི་སྤྲུལ་པའི་དྲང་སྲོང་གིས། ཤི་གསོས་སྨན་དང་ཀ་ཤིའི་རས་ཕུལ་བས།
སླར་ཡང་གསོས་ནས་ཨ་ཇོ་འཚོལ་དུ་སོང་
། འོན་ཀྱང་ད་རེས་མཇལ་བའི་བསྐལ་མེད་ཀྱང་། སླར་ནས་མཇལ་
བ་ཡོད་དོ་ཐུགས་རྗེ་ཅན། ཞེས་ཞུས། དེ་ལན་བླ་མས་འདི་སྐད་དུ། གནོད་སྦྱིན་དྲེགས་པའི་རིགས་ལ་ཞལ་
གསུམ་ཕྱག་དྲུག་རྣམ་པ། མིང་དང་རིགས་སོགས་ཅི་ཡིན་མ་གསང་དྲང་བོར་སྨྲོས་ཤིག ཅེས་གསུངས་པས།
གནོད་སྦྱིན་དེས་འདི་སྐད་ད། རྡོ་རྗེ་འཆང་དབང་མཁའ་འགྲོ་ཀན་གྱི་གཙོ། བདག་གི་མིང་ལ་གནོད་སྦྱིན་བེཀེ་
ཙ་ཟེར། དད་ཅིང་མོས་པའི་སེམས་ཀྱིས་མཇལ་དུ་འོངས། བྱིན་རླབས་དམ་ཚིག་འབྲེལ་བ་ཞུ་རུ་འོངས། མ་
འོངས་ཁྱེད་ཅག་ཐུབ་པའི་རྒྱལ་ཚབ་ཏུ། སེམས་ཅན་དཔག་ཏུ་མེད་པའི་དོན་མཛད་ཚེ། བདག་གིས་མདོ་
སྔགས་བསྟན་པའི་སྲུང་མ་བྱེད། ཅེས་ཞུས་པས་བླ་མས་ལེགས་སོ་ཞེས་གསུངས་ཏེ་བཀའ་བསྒོས་དམ་
ཚིག་འབྲེལ་ལོ། དེའི་དགོང་མོ་ཉི་མ་བཞུད་ཁར་རྒྱལ་སྲས་དོན་གྲུབ་བླ་མའི་དྲུང་དུ་ཕྱག་ཕེབས་པ་ན་བླ་མ་
ཡིས་རྒྱལ་སྲས་དོན་གྲུབ་ལ་འདི་སྐད་དུ། ཡུལ་འདིའི་གཞི་བདག་གནོད་སྦྱིན་དེ་ཡི་ལུང་བསྟན་རྣམས་ལེགས་
པར་གསུངས་ནས་ཡབ་སྲས་གཉིས་བླ་མའི་སྒྲུབ་ཁང་དུ་ཕྱག་ལ་ཕེབས་པ་ཞུ།།
དེའི་ཚེ་ཡབ་སྲས་གཉིས་སྒྲུབ་ཁང་ད་ཕྱག་ཕེབས་ཟིན་པའི་རྗེས་སུ་བླ་མས་འདི་སྐད་ད། སྔོན་འཇིག་
རྟེན་འདིར་དེ་བཞིན་གཤེགས་པ་འོད་མི་འགྱུར་བ་བྱོན་པའི་དུས་སུ་གནས་འདི་དེའི་བཞུགས་གནས་དང་། དེ་
ལ་སྲས་ཀྱི་ཐུ་བོ་སྤྱན་རས་གཟིགས་དང༌། འཇམ་དཔལ་དབྱངས་གཉིས་ཀྱི་སྤྲུལ་པ་བྲམ་ཟེའི་ཁྱེའུ་གཉིས་
བྱུང་བས་བདེ་གཤེགས་དེ་ལ་མཆོད་པ་འབུལ་བའི་དུས་སངས་རྒྱས་དེས་ཁྱོད་གཉིས་མ་འོངས་པ་ན་གནས་
འདིར་འཛོམས་ནས་འགྲོ་བའི་དོན་བྱེད་གསུངས་པའི་ལུང་བསྟན་མཛད་དོ།།
དེའི་ཚེ་དུས་ནམ་ཞིག་ན་ལུང་པ་དེའི་མི་གྲོང་མང་ཙམ་ཡོད་པར་རྒྱལ་བུས་ཀྱང་གཟིགས་སུ་བྱོན་པས།
ཐང་ཞིག་ན་བྱིས་པ་མང་པོ་རྩེད་མོ་རྩེད་བ་རྒྱལ་སྲས་ཀྱི་གཟིགས་པས་དེའི་ཕྱོགས་སུ་ཕྱག་ལ་ཕེབས་པ་ན། །
དེའི་ཚེ་རྒྱལ་སྲས་དོན་གྲུབ་དང་བྱི་བ་དེ་རྣམས་རྩེད་རིགས་ཇི་ལྟར་འགྲན་ཡང་རྒྱལ་བ་ཁོ་ན་བྱུང་བས་རྒྱལ་
སྲས་ནས་འདི་སྐད་དུ། ཁོ་བ་ལོ་རྟ་འབྲུག་ལ་སྐྱེས་པ་ཡིན། གྲགས་པ་འབྲུག་ལྟར་ཕྱོགས་རྣམས་ཀུན་ཏུ་
གྲགས་ཞེས་གསུངས་ཏེ་སྒྲུབ་ཁང་དུ་ཕྱག་ལ་ཕེབས་སོ།།
དེ་ནས་དུས་དེ་ཙམ་ནས་བླ་མའི་རི་ཁྲོད་དེ་ནས་དཔག་ཚད་ལྔ་འདས་པའི་ས་ཞིག་ན་རྒྱལ་པོའི་ཕོ་བྲང་
ཤིན་ཏུ་མཐོ་ཞིང་རྒྱ་ཆེ་བ། མཐར་མི་གྲོང་འབུམ་ཕྲག་གིས་ཡོངས་སུ་བསྐོར་ཞིང་དགེ་མཚན་ཕུན་སུམ་ཚོགས་
པ་དང་ལྡན་པ་སུམ་རྩིན་གྱི་གནས་ལས་འཕོས་པ་དང༌། གཉིས་སུ་མེད་པ་ཞིག་ཡོད་པ་དེ་ན་གསང་བདག་
ཕྱག་ན་རྡོ་རྗེའི་སྤྲུལ་པ་རྒྱལ་སྲིད་ཆོས་བཞིན་ད་སྐྱོང་བར་མཛད་པའི་སའི་ཚངས་པ་ཆེན་པོ་གོ་ཆ་པ་ཞེས་བྱ་བ་
ཕོ་བྲང་དཀར་ཞལ་མཐིལ་དུ་ཕྱག་ལ་ཕེབས་པ་ཞུ།
༢



སམ
ཕོ་བྲང་དེ་ནས་དཔག་ཚད་གཉིས་བགྲོད་པའི་ས་ན་རྒྱ་མཚོ་ཆེན་པོ་ཞིག་ཡོད་པ་དེར་དབྱར་ཟླ་ར་བའི་
ཚེས་བཅོ་ལྔ་ལ་གཡུ་འབྲུག་སྔོན་པོ་ནམ་མཁའ་ལས་མར་བབས་ཏེ་མཚོར་འབྲུག་སྒྲ་དང་བཅས་འགྲོ། དེར་
བློན་འབངས་རྣམས་ཀྱིས་མཆོད་པ་ཡང་རྒྱ་ཆེར་མཛད་པའི་མཐུ་ལས་ཆར་ཆུ་དས་སུ་བབས་པ། མི་ནད་
ཕྱུགས་ནད་ཀྱི་རྒྱུན་ཆད་པ་སོགས་དགེ་མཚན་དཔག་ཏུ་མེད་པ་འཕེལ་བ་ཞིག་ཡོད་ཀྱང་། རེ་ཞིག་གི་ཚེ་
བསྐལ་པ་འགྲིབས་ནས་འབྲག་གསོན་མ་དེ་མཚོ་ལ་མ་བབས་ནས་ཆར་ཆུ་མ་བྱུང་། མི་ནད་ཕྱུགས་ནད་མུ་
གེ་སོགས་བྱང་བས་རྒྱལ་པོས་མོ་མ་བོས་ཏེ། མོ་མའི་ཞུ་དོན་ལྟར་རྒྱ་མཚོར་བྱིས་པ་ལོ་རྟགས་འབྲག་ལོ་པ།
ལོ་བཅོ་བརྒྱད་ལོན་པ་ཞིག་སྐྱར་ཞིང་། ལོ་རེ་རེ་བཞིན་དེ་ལྟར་མཛད་པས་བྱིས་པ་འབྲུག་ལོ་རྣམས་བྲོས་གང་
ཐུབ་བྱས་པ་ན། ནམ་ཞིག་དུས་དེ་ལ་བབས་ཏེ་རྒྱལ་པོ་ཆེན་པོ་གོ་ཆས་བློན་འབངས་རྣམས་ལ་འདི་སྐད་དུ།
ཚུར་རུ་ཉོན་དང་བློན་པོའི་ཚོགས་རྣམས་ཀུན། རང་རེའི་རྒྱ་མཚོར་མཚོ་རྫས་བསྐྱར་རན་པས། སྐྱེས་པ་བཅོ་
བརྒྱད་ལོ་ལྡན་འབྲུག་ལོ་པ་ཞིག་སྟ་གོན་གྱིས་ལ་རྫས་སྣ་གྲ་སྒྲིག་གྱིས། ཞེས་གསུངས། བློན་པོ་གཞན་གྱིས་
དེ་ལྟར་བཙལ་ཀྱང་མ་རྙེད་ཅིང་། བདུད་བློན་ཏྲི་ཤུ་ཞེས་བྱ་བ་དེ་སྔོན་ནས་སྨོན་ལམ་ལོག་པའི་མཐུས་རྒྱལ་
བུ་དོན་གྲུབ་དེ་དགུང་སྙིང་འབྲུག་ལོ་པ་སྐུ་ན་དྲུག་གསུམ་གཅོ་བརྒྱད་དུ་སོན་པ་ཞིག་བླ་མ་ལེགས་པའི་བློ་གྲོས་
ཀྱི་སློབ་བུར་ཡོད་པ་ཤེས་ཏེ། རྒྱལ་པོར་འདི་སྐད་ཞུས་སོ། ཚུར་ལ་གསོན་དང་རྒྱལ་པོ་རིན་པོ་ཆེ། ལན་ཅིག་
བློན་པོ་ཏི་ཤུའི་ཕྱོགས་ལ་གསོན། ཁོ་བོས་རྒྱལ་པོའི་བཀའ་བཞིན་འབྲུག་ལོ་པ། གཞན་པས་ཕྱོགས་ཀུན་
བཙལ་བས་རྙེད་མ་གྱུར། བདག་ཐོས་རང་རེའི་ལུང་པའི་ཕུ་ཞིག་ཏུ། དགེ་སློང་ལེགས་པའི་བློ་གྲོས་ཞེས་བྱ་
བར། ཉེ་གནས་འབྲུག་ལོ་བཅོ་བརྒྱད་དངོས་སླེབས་པ། ཀླུ་རྒྱལ་མཚོ་རྫས་འཁྱེར་ལ་འོས་པ་ཞིག ཡོད་
པར་འདུག་པས་རྒྱལ་པོའི་ཐུགས་ལ་འཇོག ཞེས་ཞུས་པས་རྒྱལ་པོས་འདི་སྐད་ད། བློན་པོས་ཟེར་བའི་གཏམ་
དེ་བདེན་ངེས་ན། ཁྱིའུ་ད་ལྟ་འདི་རུ་འཁྲིད་ནས་ཤོག ཞེས་གསུངས་པར་བློན་པོ་ཏྲི་ཤུ་བླ་མ་ལེགས་པའི་
བློ་གྲོས་ཀྱི་དྲུང་དུ་ཕྱག་ལ་ཕེབས་པ་ཞུ།
ཚུར་ལ་ཉོན་དང་བླ་མ་ལེགས་པའི་བློ་གྲོས་ཁྱོད། རྣ་བ་མ་གཡེང་བློན་པོའི་གཏམ་འདི་ཉོན། དགེ་སློང་
ཁྱོད་ལ་བུ་ཞིག་ཡོད་འདུག་པས། དེ་ནི་ད་ལྟ་གར་ཡོད་ཁྲིད་ལ་ཤོག ཅེས་སྨྲས་པས། བླ་མས་འདི་ལྟར་ཞིག་
གསུངས་སོ། ཚུར་རུ་གསོན་དང་རྒྱལ་པོའི་བློན་པོ་ལགས། དགེ་སློང་བདག་ཉིད་གཅིག་པོར་སྡོད་པ་ལ། མ་
ཞིག་མེད་པར་བུ་ཚ་ཡོང་དོན་མེད། བློན་པོ་དེ་འདྲ་མ་གསུངས་ཞོག་རོགས་མཛོད། ཅེས་གསུངས་པ་དང་།
བློན་པོ་ཏྲི་ཤུས་ཁྲོ་བའི་རྣམ་འགྱུར་སྣ་ཚོགས་བསྟན་ཏེ། བླ་མའི་བྲང་ནས་བཟུངས་ཏེ་རལ་གྲི་འཕྱར་བཞིན་
དུ་འདི་ལྟར་སྨྲས་སོ། ཚུར་ལ་ཉོན་དང་ལེགས་པའི་བློ་གྲོས་ཁྱེད། རྒྱལ་པོའི་བཀའ་ལས་དབྱུག་པ་བཙན་པ་
ལྟར། དགེ་སློང་ཁྱེད་ཀྱང་དྲང་པོ་མ་བཤད་ན། རལ་གྲི་ངར་བའི་སོ་ལ་ད་ལྟ་བསྐྱོན། སྨྲས་ཏེ་རལ་གྲི་རྒྱག་
པར་བརྩམས་པ་ན། རྒྱལ་སྲས་ཀྱིས་ཐུགས་ཀྱིས་མ་བཟོད་པར་རྒྱང་དེ་འདོན་ནས་བློན་པོ་ལ་འདི་ལྟར་ཞིག་



གསུངས་སོ། བློན་པོ་ཆེན་པོ་དེ་ལྟར་མ་མཛད་པར། བཀའ་དྲིན་ཅན་གྱི་བླ་མ་གཏོང་བར་འ། རལ་གྲི་ངར་བའི་
ཆད་པ་བདག་གིས་ཞུ། ཞེས་གསུངས་པར། བློན་པོ་ཏྲི་ཤུ་བླ་མར་ལོག་ལྟ་སྐྱེས་ཏེ་དོན་གྲུབ་ཀྱི་ཕྱག་ནས་
འཇུས་ཏེ་རྒྱལ་པོའི་དྲུང་དུ་ཕྱག་ལ་ཕེབས་པ་ན། །
ངེ་ནས་བླ་མས་བདེན་ཚིག་སྨོན་ལམ་འདི་སྐད་དུ། མི་མངོན་དབྱིངས་ན་བཞུགས་པའི་བསླུ་མེད་དཀོན་
མཆོག་རྣམ་གསུམ།
ཐམས་ཅད་བདག་ལ་དགོངས་ཤིག་ཐུགས་རྗེས་མྱུར་ང་སྐྱོབས་མཛད། བདག་ལ་དཀོན་མཆོག་ཐུགས་
རྗེས་སྤྲུལ་པའི་རྒྱལ་སྲས་གཞོན་ནུ། སྲིད་གསུམ་དཀོན་པའི་ཡིད་བཞིན་ནོར་མཆོག་རྙེད་ཀྱང་། བར་ཆད་
བདད་ཀྱི་སྨོན་ལམ་ལོག་པའི་དབང་གིས་ཁྲིད་སོང་། བུ་ལ་ལུས་སེམས་གདུང་བའི་གནོད་པ་མེད་པར་ཤོག
བདག་ཅག་པ་བུ་མྱུར་དུ་ཡང་ཡང་མཇལ་བར་ཤོག ཞེས་གསུངས་སོ། དེའི་ཚེ་རྒྱལ་སྲས་དོན་གྲུབ་རྒྱལ་པོ་
གོ་ཆའི་དྲུང་དུ་ཕྱག་ཕེབས་པ་དང་། རྒྱལ་པོ་གོ་ཆས་འདི་སྐད་དུ། ཕྱག་དེ་ཕེབས་སམ་ཁྱིའུ་ངོ་མཚར་ཆེ། ད་
དུང་བྱོན་བསམ་བྱོན་བསམ་བློན་པོ་ཏྲི་ཤུ་ཅན། བུ་ཆུང་མཚར་སྡུག་ལྷ་ཡི་སྲས་པོ་ཁྱེད། བློན་པོས་རྙེད་ཅིང་
གནས་འདིར་བྱོན་པར་ལེགས། དེ་ཕྱིར་རྒྱལ་སྲས་གཞོན་ནུ་ཁྱེད་ཉིད་ནི། རྒྱལ་པོའི་ཕོ་བྲང་ནང་དུ་བདེ་
བར་བཞུགས། ཞེས་གསུངས་ཤིང་ཞག་བདུན་གྱི་བར་དུ་བཞུགས་པས། རྒྱལ་པོའི་སྲས་མོ་ལྷ་གཅིག་འོད་
ལྡན་མ་ཕྱོག་ཕེབས་པར་ཞུ།།
ལྷ་གཅིག་ནས་འདི་སྐད་ད། ཚུར་རུ་གསོན་དང་སྤྲུལ་པའི་རྒྱལ་སྲས་མཆོག ལྷ་གཅིག་འོད་ལྡན་ཕྱོགས་
ལ་ཚུར་གསོན་དང་། ལྷ་སྲས་ཁྱེད་ཞལ་མཛེས་ལྡན་མཐོང་བའི་མོད། བདག་ཡིད་གཡོ་ཞིང་དགའ་བས་བཟོད་
གླགས་མེད། དེ་ཕྱིར་བརྩེ་ཆེན་བྱམས་པའི་དམ་བཅའ་ཡིས། ནམ་ཡང་བྲལ་བ་མེད་པ་ཐུགས་རྗེས་གཟིགས།
ཞེས་ཞས་པས། དེ་ལན་རྒྱལ་སྲས་དོན་གྲུབ་ནས་འདི་སྐད་ད། ཚུར་ལ་གསོན་དང་ལྷ་གཅིག་འོད་ལྡན་མ། ཁྱེད་
ཀྱིས་ང་ལ་དེ་ལྟར་སྙིང་བརྩེ་བ། སྔོན་གྱི་ལས་འཕྲོ་བཟང་པོ་སད་པ་ངེས། དེ་ནས་ངས་ཀྱང་དགའ་བདེའི་དཔལ་
བྱེད་པས། སྐྱོངས་པ་དགའ་བར་གྱིས་ཤིག་འོད་ལྡན་མ། ཞེས་གསུངས་ཤིང་ཁོང་གཉིས་སྐད་ཅིག་ཙམ་ཡང་
འབྲལ་མི་ཕོད་པར་གྱུར་བས་ནམ་ཞིག་གི་ཚེ་མཚོ་ལ་བསྐྱར་བའི་དུས་སུ་བབས་པ་ན། རྒྱལ་པོ་གོ་ཆའི་
ཐུགས་ལ་ངའི་བུ་མོ་འདི་གཞོན་ནུ་འདི་ལ་བརྩེ་བས་རྒྱལ་སྲས་མཚོར་བསྐྱར་ན་བུ་མོ་འདི་ཡང་འཆི་དུས་
བྱེད་ཉེན་ཡོད་དགོངས་ནས་རྒྱལ་པོས་བློན་ཚོགས་རྣམས་ལ་འདི་སྐད་དུ། ཚུར་རུ་ཉོན་དང་འདིར་ཚོགས་བློན་
ཚོགས་རྣམས། རྣ་བ་མ་གཡེང་རྒྱལ་པོའི་གཏམ་ལ་ཉོན། ང་ཡི་བུ་ལྷ་གཅིག་འོད་ལྡན་འདི། གཞོན་ནུ་འདི་དང་
སྐད་ཅིག་ཙམ་ཡང་འབྲལ་མི་ཕོད། དེ་ན་རྒྱ་མཚོར་བསྐྱར་བའི་གཞོན་ནུ་གཞན་འབྲུག་ལོ་པ་ཞིག་བློན་པོས་
མྱུར་དུ་ཚོལ། ཞེས་གསུངས། བློན་པོ་གཞན་རྣམས་ཀྱི་ཅི་ཡང་ཞུ་མ་སྤོབས་ཤིང་། བདུད་བློན་ཏྲི་ཤུས་འདི་སྐད་
དུ། རྒྱལ་པོ་ཆེན་པོ་དེ་སྐད་མ་གསུངས་པར། སྤྱིར་ནི་རྒྱལ་པོས་སྨྲ་བ་ལན་ཅིག་ཡིན། སྨྲ་བ་མང་ན་རྒྱལ་
༣༧



ཁྲིམས་འཆལ་འགྲོ་ཞིང་། ཁྱད་པར་འབངས་རྣམས་བློ་སེམས་ལོག་པར་འགྲོ། དེས་ན་སྔོན་དུ་བཀའ་ཡིས་
བཅད་པ་ལྟར། ཁྱིའུ་འདི་ཉིད་རྒྱ་མཚོར་བསྐུར་བ་ལེགས། དེ་ཙམ་མ་ཟད་འདི་ཡི་བླ་མ་ཡང་། དགེ་སློང་ཁྲེལ་
མེད་གཡོ་ཅན་ཞིག་ཀྱང་འདུག ཁོ་ལ་བུད་མེད་སྦྲགས་པའི་ནོངས་མེད་ན། ཕ་མ་མེད་པའི་བུ་ཚ་ཅི་ལ་ཡོང་།
ཞེས་ཞས་སོ།།
དེའི་ཚེ་རྒྱལ་སྲས་དོན་གྲུབ་ཀྱིས་བློན་པོ་རྣམས་ལ་འདི་སྐད་དུ། ཚུར་རུ་གསོན་དང་འདིར་བཞུགས་བློན་
པོའི་ཚོགས། སྙན་དེ་མ་གཡེང་དོན་གྲུབ་ཕྱོགས་ལ་གསོན། རྒྱལ་པོའི་སྲས་མོ་ལྷ་གཅིག་འོད་ལྡན་འདིས། བདག་
ལ་བརྩེ་བས་འཆང་ཞིང་མི་གཏོང་འདག སང་ཉིན་རྒྱ་མཚོར་གྲྭ་ནང་བཞགས་པའི་ཚེ། བློན་པོ་མཉམ་དང་ངེད་
གཉིས་བསྡོངས་ནས་འགྲོ། སྲས་མོ་ལྷ་གཅིག་གཉིད་དུ་སོང་བའི་ཚེ། ཁོ་བོས་བརྡ་བྱེད་ཁྱེད་ཀྱིས་དམ་དུ་བཟུངས།
བདག་གིས་རིགས་དྲུག་འགྲོ་བའི་དོན་གྱི་ཕྱིར། སོམ་ཉི་མེད་པར་རྒྱ་མཚོའི་ནང་དུ་ཞུགས། ཞེས་གསུངས་པ་
དང་། རྒྱ་མཚོ་དེར་ཀླུའི་རྒྱལ་པོ་ད་མ་གནས་པ་དེ་དག་ཀླུ་རྒྱལ་ཉེར་དགའི་ཕོ་བྲང་ད་ཕྱག་ལ་ཕེབས་པ་ན།།
དེ་ནས་སྙིང་རྗེ་ཅན་གྱི་རྒྱལ་སྲས་དོན་གྲུབ་དང་། སྲས་མོ་ལྷ་གཅིག་འོད་ལྡན་དཔོན་བློན་འཁོར་བཅས་
ཞུགས་པའི་གྲུ་གཟིངས་དེ་ཡང་དཀར་ཞལ་མཐིལ་དུ་ཕྱག་ལ་ཕེབས་པ་ཞུ།།
དེའི་ཚོ་རྒྱལ་བློན་འཁོར་བཅས་གྲུ་གཟིངས་ནང་དུ་བཞུགས་ཏེ་བྱོན་པ་ན། ལྷ་གཅིག་གིས་རྒྱལ་སྲས་
ལ་ཉིན་མཚན་མེད་པར་འཆང་ཞིང་གཏོང་དུ་མི་ཉན། དུས་ནམ་ཞིག་ཅུང་ཟད་ལག་པ་ལྷོད་དུ་སོང་བ་དང་།
རྒྱལ་སྲས་ཀྱིས་བློན་པོ་རྣམས་ལ་ཕྱག་གིས་བརྡ་མཛད་པས་བློན་པོ་རྣམས་ཀྱིས་ལྷ་གཅིག་དམ་དུ་བཟུང་བ་
དང༌། རྒྱལ་སྲས་སྙིང་རྗེའི་སེམས་ཀྱིས་མཚོར་མཆོངས་སོ། དེའི་ཚེ་ནམ་མཁའ་ནས་འཇའ་འོད་ཀྱི་གར་ཕུབ།
མེ་ཏོག་གི་ཆར་བབས། ས་ཡང་རྣམ་པ་དྲུག་ཏུ་གཡོ་བ་སོགས་ངོ་མཚར་བའི་ལྟས་བསམ་གྱིས་མི་ཁྱབ་པ་
བྱུང་ཞིང་། རྒྱལ་སྲས་དོན་གྲུབ་ཀླུ་རྒྱལ་ཉེ་དགའ་ཕོ་བྲང་དུ་ཕྱག་ལ་ཕེབས་པ་ཞུ།།།
ཀླུ་རྒྱལ་ཉེར་དགས་མཚོན་པའི་ཀླུ་རྣམས་ངོ་མཚར་སྐྱེས་ཏེ་འདི་ལྟར་ཞུས་སོ། ཨེ་མ་ཚུར་ལ་གསོན་དང་
སྤྲུལ་པའི་རྒྱལ་བུ་ཆེན་པོ། སྙན་གྱི་དབང་པོ་མ་ཡེངས་ཀླུ་རྒྱལ་ཕྱོགས་ལ་གསོན་དང་། སྔོན་ཆད་རྒྱ་མཚོའི་ནང་
དུ་མི་རེ་བསྐྱུར་བར་བྱེད་ཀྱང་། དེ་དག་ལུས་སེམས་བྲལ་བའི་སྡུག་བསྔལ་མི་གཙང་གྲིབ་ཀྱིས། བདག་
ཅག་ཡུལ་ཕྱོགས་འདིར་ཡང་བྱེད་ཚན་ཆར་བ་འབེབས་སོ། ཀླུ་རྣམས་ཀུན་ཀྱང་གདུང་བ་དཔག་ཏུ་མེད་པ་
བྱུང་ངོ། ད་རེས་ཆོས་རྒྱལ་ཁྱོད་ཀྱི་བྱམས་དང་སྙིང་རྗེའི་སྟོབས་ཀྱིས། ཀླུ་ཡི་ཡུལ་འདིར་ཕེབས་པས་སྙན་
པའི་སྒྲ་དབྱངས་སྒྲོག་གོ། ཛ་ཏི་སྤང་སྤོས་ལ་སོགས་ཀླུ་སྨན་བཟང་པོའི་ཆར་བབས། དེ་ཡི་སྟོབས་ཀྱིས་ཀླུ་
རྣམས་དགའ་བདེའི་དཔལ་གྱིས་ཁྱབ་སོང་། དེ་ལྟར་བཀའ་དྲིན་ཆེ་བའི་རྒྱལ་སྲས་འགྲོ་བའི་མགོན་པོ། བདག་
ཅག་ཀླུ་ཡི་མགོན་དུ་གནས་འདིར་རྟག་ཏུ་བཞུགས་མཛོད། ཞེས་གསོལ་བས། རྒྱལ་སྲས་དོན་གྲུབ་ནས་ཀླུ་
རྒྱལ་ཚོགས་ལ་འདི་སྐད་དུ། ཚུར་རུ་གསོན་དང་ཀླུ་ཡི་དབང་པོ་མཆོག་ཉེར་དགའ་ལ་སོགས་རྒྱལ་བུའི་



གཏམ་ལ་ཉོན། བདག་ཉིད་འགྲོ་བའི་དོན་ཆེན་སྒྲུབ་པ་ལ། ཡུལ་ཕྱོགས་གང་དུ་བསྡད་པར་ཁྱད་མེད་ཀྱང་།
བདག་གི་མགོན་སྐྱབས་ལེགས་པའི་བློ་གྲོས་དེ། ད་ལྟ་ཐུགས་ཁྲེལ་ངང་ལ་བཞུགས་ཡོད་པས། ཁྱོད་རྣམས་རུ་
ང་ཕྲག་དོག་མ་བྱེད་པར། ལན་གཅིག་ཅིས་ཀྱང་མི་ཡུལ་གཏོང་བར་ཞུ། ཞེས་གསུངས་ཏེ་ཀླུ་རྣམས་ལ་ལས་
འབྲས་ཀྱི་ཆོས་མང་དུ་གསུངས་པས། ཀླུ་རྣམས་དགའ་མགུ་ཡི་རངས་ནས་ནོར་བུ་བསམ་འཕེལ་སྒོ་ང་ཙམ་
གྱིས་ཐོགས་དྲངས་ནོར་བུའི་རིགས་བསམ་གྱིས་མི་ཁྱབ་པ་ལག་ཏ་ཐོག་ཏེ་ཐམས་ཅད་མགྲིན་གཅིག་ཏ་སྨོན་
ལམ་འདི་ལྟར་ཞིག་བཏབ་བོ། རྒྱལ་བུ་ཁྱོད་ཀྱིས་སྙིང་པོའི་དོན་བསྟན་པ། དེ་དག་ཚུལ་བཞིན་བདག་ཅག་
བསྒྲུབ་པར་བགྱིས། ཁྱེད་ཀྱི་དྲིན་ལས་ཡུལ་འདིར་འབྱོར་པ་རྒྱས། ཀླུ་རྣམས་ནད་མེད་བདེ་བ་ཕུན་ཚོགས་པའི།
དྲིན་ལན་གཟོ་ཕྱིར་བསམ་འཕེལ་ལ་སོགས་པའི། ནོར་བུ་འདི་དག་ཁྱེད་ཀྱི་དྲུང་དུ་འབུལ། ཕྱིན་ཆད་མཚོ་
འདིར་མི་རེ་གསོན་པོ་རུ། བསྐྱར་བ་མི་དགོས་བདག་ཅག་ཚེ་རབས་ཀུན། འབྲལ་མེད་ཡབ་སྲས་གཉིས་ཀྱིས་
ངེས་སུ་ཟུང་། ཞེས་སོགས་སྨོན་ལམ་རྒྱ་ཆེར་བཏབ་ཅིང་། ཀླུ་རྣམས་ཀྱིས་ཕེབས་བསྐྱེལ་ཞུས་སོ། རྒྱལ་སྲས་
དོན་གྲུབ་སླར་ཡང་བླ་མའི་དྲུང་དུ་བྱོན་པར་དགོངས་ཏེ་སྨོན་པའི་བདེན་ཚིག་འདི་ལྟར་མཛད་དོ། བདག་
གིས་གཞན་ཕན་ལྷག་བསམ་དག་པའི་མཐུས། ད་ལྟ་བླ་མའི་དྲུང་དུ་སླེབས་པར་ཤོག ཅེས་སྤྱན་བཙུམས་ཏེ་
བཞུགས་པ་དང་རྒྱལ་སྲས་དོན་གྲུབ་བླ་མའི་སྤྱིལ་བོའི་འགག་ཏུ་ཕྱག་ལ་ཕེབས་པ་ཞུ། །
རྒྱལ་སྲས་ནས་བླ་མ་ལ་འདི་ལྟར་ཞིག་ཞུས་སོ། བཀའ་དྲིན་ཆེ་བའི་བླ་མ་རིན་པོ་ཆེ། དོན་གྲུབ་རྒྱ་
མཚོའི་གཏིང་ནས་གནས་འདིར་སླེབས། བླ་མའི་དྲིན་གྱིས་རྒྱ་མཚོར་མ་ཤི་བར། ཀླུ་རྣམས་ལ་ཆོས་སྟོན་ནས་
གནས་འདིར་འོངས་ལགས་པས། ཐུག་ཁྲལ་མ་མཛད་ཅིང་ཅིས་ཀྱང་བདེ་བར་བཞུགས་སོ་གསོལ། ཞེས་
ཞུས་པས་བླ་མ་ཐུགས་མཉེས་ནས་དོན་གྲུབ་ལ་འདི་སྐད་དུ། ཕྱག་དེ་ཕེབས་བསམ་ཕེབས་བསམ་སྤྲུལ་
པའི་རྒྱལ་སྲས་གཞོན་ནུ། ད་དུང་བྱོན་ནམ་འབྱོན་ནམ་འགྲོ་བའི་དོན་ཀུན་གྲུབ་པ། ཁྱོད་ཉིད་རྒྱ་མཚོའི་གནས་
ནས་འདི་རུ་བྱོན་པ་ལེགས་སོ། རིགས་དྲུག་འགྲོ་བའི་ཚོགས་ལ་ཐུགས་རྗེས་སྐྱོང་བ་ལེགས་སོ། ཁྱེད་
འདྲ་སྤྲུལ་པའི་རྒྱལ་པོ་འཇིག་རྟེན་གསུམ་ན་དཀོན་ནོ། རང་གཉིས་འབྲལ་བ་མེད་པར་དགའ་བདེའི་དཔལ་
ལ་སྤྱོད་དོ། ཞེས་གསུངས་པ་དང་རྒྱལ་སྲས་ཀྱིས་ཀྱང་ནོར་བུ་བསམ་འཕེལ་ལ་སོགས་པ་མཐའ་དག་བླ་མའི་
དྲུང་དུ་ཕུལ་ཏེ་སྔར་གྱི་ལོ་རྒྱུས་རྣམས་ཀྱང་རྒྱས་པར་ཞུས་ཤིང་། བླ་མ་ཡབ་སྲས་གཉིས་བཞུགས་ན་གདན་
གཅིག་དང་། བཞེས་ན་སྣོད་གཅིག་གིས་འབྲལ་མི་ཕོད་པར་གྱུར་ཏོ།།
དེ་ནས་རྒྱལ་པོ་གོ་ཆའི་ཐུགས་ལ་ང་ཡི་བླ་མའི་སྲས་མཚོ་ལ་བསྒྱུར་བ་ནས་བཟུང་སྔར་ལས་ལོ་ལེགས་
ཤིང༌། འབྱོར་པ་རྒྱས་པ། ནད་རིམས་ཀྱི་རྒྱུན་ཆད། ལོངས་སྤྱོད་བདེ་སྐྱིད་ཕུན་སུམ་ཚོགས་པ་བྱུང་བས་བླ་མ་
ལེགས་གསོའི་ཕྱིར་དུ་གདན་འདྲེན་དགོས་དགོངས་ནས་བློན་པོ་རྣམས་ལ་འདི་སྐད་དུ། ཚུར་ལ་ཉོན་དང་བློན་
པོའི་ཚོགས་རྣམས་ཀུན། རང་རེས་བླ་མའི་སྲས་མཆོག་དོན་ཀུན་གྲུབ། རྒྱ་མཚོར་བསྐྱར་བས་ལོ་ལེགས་
༣s



བཀྲ་ཤིས་ཤིང་། བདེ་སྐྱིད་ཕུན་སུམ་ཚོགས་པའི་དྲིན་གཟོའི་ཕྱིར། བླ་མ་གནས་འདིར་གདན་དྲངས་བསྙེན་
བཀར་སོགས། ཞབས་ཏོག་སྒྲུབ་པ་བགྱིས་ན་ལེགས་སམ། ཞེས་གསུངས་པར། བློན་པོ་ཏྲི་ཤ་ནས་མི་འོས་
པའི་ཚུལ་ཇི་སྙིད་བརྗོད་ཀྱང་། བློན་པོ་གཞན་རྣམས་ཁ་མཐུན་པས་ཆོས་བློན་དཔལ་འབར་དེ་ཡིས་འབངས་
འཁོར་བཅུ་གཅིག་ཁྲིད་དེ་བླ་མ་བཞུགས་པའི་དབེན་གནས་སུ་ཕྱག་ལ་པ་ཕེབས་པ་ན།།
ཆོས་བློན་དེ་ཡིས་འདི་སྐད་དུ། བཀྲིན་ཆེ་བོ་བླ་མ་རིན་པོ་ཆེ། སྙན་དབང་བློན་པོའི་ཕྱོགས་ལ་ཚུར་གསོན་དང།
ཁྱེད་ཀྱི་ཞབས་འབྲིང་རྒྱལ་སྲས་དོན་གྲུབ་དེ། བདག་ཅག་རྣམས་ཀྱིས་རྒྱ་མཚོར་བསྐུར་བ་ན། ཡུལ་ཁམས་བདེ་
སྐྱིད་ཕུན་སུམ་ཚོགས་གྱུར་ཅིང་། སྐུ་དྲིན་གསོས་ཕྱིར་བླ་མ་གདན་འདྲེན་པའི། ཕོ་ཉར་རྒྱལ་པོས་བདག་ཅག་
མངག་པའི་དོན། བླ་མ་མྱུར་དུ་ཆིབས་ཀྱི་ཁ་ལོ་བསྒྱུར། ཞེས་ཞུས་པས། བླ་མ་ལེགས་པའི་བློ་གྲོས་ནས་འོ་ན་
འདི་སྐད་ད། ཕྱག་དེ་ཕེབས་བསམ་རྒྱལ་པོའི་ཆོས་བློན་དཔལ་འབར། བདག་ཉིད་རིང་པོའི་དས་ནས་དབེན་པ་
རུ། རྩེ་གཅིག་སྒོམས་པས་གོང་ཉལ་མི་ཕོད་ཀྱང་། ས་བདག་བཀའ་བཙན་བློན་པོའི་ཞུ་བའི་ངོར། ད་རེས་རྒྱལ་
པོའི་ཕོ་བྲང་ཕྱོགས་སུ་འགྲོ། འོན་ཀྱང་དགེ་སྦྱོང་ཚུལ་ཆོས་རྣམ་སྦྱར་སོགས། བླང་ཏེ་བདག་ཉིད་མྱུར་བར་ཡོང་
ལགས་པས། བློན་པོ་འཁོར་གཡོག་ཁྲིད་དེ་རི་འདིའི་གཤམ། ལམ་གྱི་བཞི་མདོར་ཅུང་ཟད་བཞུགས་པར་རིགས།
ཞེས་གསུངས་པ་བློན་པོས་ཀྱང་བྱོན་ནོ།། དེའི་བར་ལ་བུ་འདི་འཇོག་པ་སེམས་ཀྱིས་མི་ཕོད་འདུག
ཁྲིད་ན་ནི་རྒྱལ་པོས་གཟིགས་ཏེ་ད་དུང་འཕྲོག་ཉེན་ཡོད་དགོངས་ཙ་ན། རྒྱལ་སྲས་དོན་གྲུབ་ལ་སྤྲང་བརྫུས་
བཏབ། གདོང་ལ་རས་ཀྱི་འབག་གྱོན་ཏེ་བླ་མའི་ཆོས་གོས་རྣམ་སྦྱར་རྒྱབ་ཏུ་བསྣམས་ནས། བླ་མ་དང་རྒྱལ་
སྲས་དོན་གྲུབ་རྒྱལ་པོ་གོ་ཆའི་ཕོ་བྲང་ཕྱོགས་སུ་ཕྱག་ལ་ཕེབས་པ་ཞུ།།
དེའི་ཚེ་ལམ་བར་དུ་བློན་པོས་འདི་སྐད་དུ། ལེགས་པའི་བློ་གྲོས་བདག་ལ་ཚུར་གསོན་དང་
། བླ་མའི་
ཞབས་འབྲིང་ཁྱིའུ་འདི་ཉིད་ཀྱི། སྐྱེས་པའི་ཡུལ་ཕྱོགས་ཇི་ཡིན། ཁྱད་པར་དུ་གཞན་ལ་གདོང་པ་མི་སྟོན་ཇི་
ལྟར་ལགས། ཞེས་ཞུས་པས། བླ་མས་འདི་སྐད་དུ། བདག་གི་ཉེར་གནས་ཁྱིའུ་འདི་ཉིད་ནི། སྤྲང་པོ་དབུལ་པོ་
ཞིག་གིས་བདག་ལ་བྱིན། དབུལ་པོ་བྱང་ཐང་འགྲིམས་པའི་ལམ་ཁ་རུ། གདོང་ལ་སྦྲང་བུའི་དུག་གྱིས་གནོད་
བྱས་པར། དེ་ལ་གཉན་བརྒྱབ་པ་དེ་མ་གསོས་པར། ཉི་ལྷག་སྐྱོབ་ཕྱིར་འདི་ལྟར་བགྱིས་པ་ཡིན། ཞེས་
གསུངས་ཤིང་རྒྱལ་པོ་གོ་ཆའི་ཕོ་བྲང་དུ་ཕྱག་ལ་ཕེབས་སོ།།
དེའི་ཚེ་བླ་མ་ཡབ་སྲས་རྒྱལ་པོའི་ཕོ་བྲང་དུ་གདན་དྲངས་ནས་རྒྱལ་པོས་བླ་མར་འདི་སྐད་དུ། ཚུར་རུ་
གསོན་དང་བླ་མ་རིན་པོ་ཆེ་སྔོན་ཆད་ཁྱེད་ཀྱི་ཉེ་གནས་སྲས་མཆོག་དེ། བདག་ཅག་རྣམས་ཀྱིས་རྒྱ་མཚོར་
བསྒྱུར་དགོས་བྱུང་། བླ་མའི་ཐུགས་དང་འགལ་བ་བཟོད་པ་བཞེས། སྤྲུལ་པའི་ཁྱིའུ་མཚོ་ནང་གཤེགས་པ་
ནས། ཡུལ་འདིར་བཀྲིས་ལོ་ལེགས་ཕུན་སུམ་ཚོགས་པ་བྱུང་བའི་བཀའ་དྲིན་གསབ་ཕྱིར་གནས་འདིར་
དྲངས་སོ། ཞེས་ཞུས་པས། དེ་ལན་བླ་མས་རྒྱལ་པོར་འདི་སྐད་དུ། ལེགས་སོ་རྒྱལ་པོ་བློན་འབངས་འཁོར་དང་
30



བཅས། དྲིན་ཆེན་དྲིན་དུ་གསོ་བ་ངོ་མཚར་ཆེ། བདག་གི་བུ་ཆུང་རྒྱལ་སྲས་དོན་གྲུབ་དེ། རང་བཞིན་མ་ཡིན་
ཟངས་གླིང་རྒྱལ་པོའི་སྲས། བཙུན་མོས་ཕྲག་དོག་དབང་གིས་ས་མཐར་བསྐྲད། རིམ་བཞིན་བདག་གི་ཉེ་
གནས་བགྱིས་པ་ཡིན། དེ་ལྟར་སྐྱེས་རྒྱུད་ངོ་མཚར་བསམ་མི་ཁྱབ། ཞེས་གསུངས་ཤིང་རྒྱལ་བུ་དོན་གྲུབ་
གྱི་ལོ་རྒྱུས་ཞིབ་ཏུ་གསུངས་པས། རྒྱལ་བློན་འབངས་འཁོར་བཅས་པ་ཡབ་སྲས་ཀྱི་མཛད་པར་ངོ་མཚར་
སྐྱེས་ཏེ། བླ་མར་ཕྱག་དང་བཅས་འབུལ་བ་བསམ་གྱིས་མི་ཁྱབ་པ་ཕུལ་དེ། དེའི་ཚེ་བླ་མ་རྒྱལ་བློན་འཁོར་
བཅས་ཕོ་བྲང་གི་ཐོག་སྐོར་དུ་ཕྱག་ལ་ཕེབས་པ་ཞུ།
དེ་ནས་ཐོག་སྐོར་རྒྱག་སྐབས་སྔོན་ལས་སྨོན་ལམ་མཐུ་བཙན་པས་རླུང་ཆེན་པོ་ཞིག་བྱུང་སྟེ། བླ་མའིདབུ་
ཞྭ་ཁྱེར། རྒྱལ་བུས་དེ་བཟུང་དུ་ཕེབས་པ་དང་དབུ་བརྡབས་ཏེ་འབག་གི་སྒོ་ཁ་ཆད་ནས་ཞལ་མཐོང་། དེ་མ་
ཐག་སྲས་མོ་ལྷ་གཅིག་འོད་ལྡན་རྒྱལ་སྲས་དོན་གྲུབ་ཀྱི་དྲུང་དུ་ཕྱག་ལ་ཕེབས་ཏེ། ལྷ་གཅིག་ནས་འདི་སྐད་དུ།
དེ་རིང་རྒྱལ་བུ་མཇལ་བ་བཀྲིན་ཆེ། ཤི་གསོན་འཕྲད་པ་འདི་འདྲ་ཡོང་བ་དེ། རྨི་ལམ་ཡིན་ནམ་མངོན་སུམ་
ཡིན། མངོན་སུམ་ཡིན་ན་ལྷ་གཅིག་དགའ་བ་ལ། ཞེས་གསུངས་པར་རྒྱལ་སྲས་ནས་འདི་སྐད་དུ། ལྷ་དང་བླ་
མ་དཀོན་མཆོག་ཐུགས་རྗེ་ཡིས། ང་ཡི་སྲོག་ལ་བབས་པའི་འཇིག་པ་བྲལ། ཀླུ་ཡི་ཡུལ་ནས་སླར་ཡང་ཕྱིར་
ལོག་ཅིང་། བླ་མའི་ཕྱག་ཕྱིར་འབྲངས་ཏེ་གནས་འདིར་སླེབས། ལས་འཕྲོ་སད་པས་ཤི་གསོན་འཕྲད་པ་བྱུང་།
དགའ་བར་གྱིས་ཤིག་ཡིད་འོང་བརྩེ་ལྡན་མ། ཞེས་གསུངས་སོ། དེའི་ཚེ་རྒྱལ་པོ་གོ་ཆས་བླ་མའི་ཐུགས་
དཀྲུག་སྲས་ཀྱི་སྐུ་ལ་བསྡོས། ལུས་ངག་ཡིད་གསུམ་སྡིག་ཀུན་མཐོལ་བཤག་ཕུལ། ཚེ་རབས་ཀུན་ཏུ་མི་འབྲལ་
རྗེས་སུ་ཟུངས། ཞེས་གསོལ་བ་བཏབ་ནས་རྒྱལ་པོ་གོ་ཆ་ཆོས་ལ་ཞུགས་ཏེ་རྒྱལ་སྲིད་རྒྱལ་སྲས་དོན་གྲུབ་
ལ་དབང་བསྐུར་བ་ན། རྒྱལ་པོས་བློན་འབངས་རྣམས་ལ་འདི་སྐད་ད། ཚུར་རུ་ཉོན་དང་འདིར་ཚོགས་བློན་
འབངས་རྣམས། རྣ་བ་མ་གཡེང་རྒྱལ་པོའི་གཏམ་ལ་ཉོན། མཐོ་བ་དགང་སྔོན་ཉི་ཟླ་བཀྲག་ཆེ་ཡང་། ལས་
ངན་སྒྲ་གཅན་གནོད་པ་འཚོར་བ་ཡོད། དམའ་བ་རྒྱ་མཚོའི་གཏིང་མཐའ་དཔག་དཀའ་ཡང་། ནམ་ཞིག་དུས་
ཀྱི་བསྐལ་པས་བྲི་བ་ཡོད། དེ་བཞིན་རྒྱལ་པོ་མངའ་ཐང་འཛོམས་ན་ཡང་། མི་རྟག་འཆི་བའི་འཇིག་པ་ཡོང་
ཉེན་ཡོད། དེས་ན་ང་ཡི་རྒྱལ་ཚབ་རྒྱལ་པོའི་གདུང་རྒྱུད་དོན་གྲུབ་བསྐོས་ལགས་པས། དགའ་བར་བགྱིས་
ཤིག་གོ་ཆའི་བློན་འབངས་རྣམས། ཞེས་གསུངས་པ་དང་། ཡར་ཆེས་གཟའ་སྐར་འཕྲོད་སྦྱོར་དགེ་བའི་ཉིན།
རྒྱལ་པོ་བླ་མ། སྲས་མོ་ལྷ་གཅིག་བཅས་ཁྲི་སོ་སོར་བཞུགས་བཅའ། དེ་ནས་རྒྱལ་པོས་ཡིད་བཞིན་གྱི་ནོར་
བུ་མཆོག་ཕལ་མང་པོ། རྟེན་གསུང་ངོ་མཚར་བས་སྣ་དྲངས་གསེར་དང་བེདརྱའི་གླེགས་བམ། དར་ཟབ་མང་
པོ། དངོས་པོ་གསེར་དངུལ་གྱི་དོང་ཙེ་མང་པོ་བཅས་གླང་པོ་ཆེ་ལ་བཀལ། རྟ་དང་མ་ཧེ་སོགས་ཇི་སྙེད་མང་པོ་
ཕུལ་ཏེ་རྒྱལ་པོ་གོ་ཆས་འདི་ལྟར་གསུངས་སོ། འགྲོ་བའི་དོན་ཀུན་གྲུབ་པའི་ལྷ་ཡི་སྲས། ཁྱོད་ཉིད་རྒྱལ་ཚབ་
དམ་པར་དབང་བསྐུར་བས། མངའ་འབངས་དགེ་བཅུའི་དཔལ་གྱིས་སྐྱོང་བ་དང་། ཆོས་ལྡན་བཞེད་སྲོལ་
རྗེ



ཕྱོགས་ཀུན་ཁྱབ་པར་མཛོད། ཅེས་གསུངས་པ་དང༌། བླ་མས་བཀྲིས་མངའ་གསོལ་མཛད་ནས་རྒྱལ་པོ་དོན་
གྲུབ་ཀྱིས་རྒྱལ་སྲིད་ཆོས་བཞིན་ད་སྐྱོང་ནས་ལོ་གཉིས་མཚམས་སུ་དེ་ནི་མི་སྡོད་རང་རེའི་རྒྱལ་བློན་རྣམས།
ཡིད་འོང་ནགས་ཚལ་ཁྲོད་དུ་འགྲོ་གསུངས་ནས་རྒྱལ་བློན་རྣམས་ཕྱག་ལ་ཕེབས་པ་ཞུ།།
དེའི་ཚེ་རྒྱལ་བློན་འཁོར་བཅས་རྒྱལ་སྲས་དོན་ཡོད་ཀྱི་སྐུ་གདུང་བཞགས་སར་འབྱོར་ཚེ། རྒྱལ་སྲས་
དོན་གྲུབ་ནས་འདི་སྐད་དུ། ཁྱེད་རྣམས་རེ་ཞིག་གཞན་དུ་མ་འགྲོ་བར། གནས་འདིར་དགའ་བདེའི་དཔལ་ལ་
འདོད་རྒྱ་སྤྲོད། ང་ནི་གཅིག་པུར་བསམ་གཏན་སྤྱོད་བཞིན་པར། མེ་ཏོག་འབྲས་བུའི་ངོ་མཚར་བལྟ་བར་འགྲོ།
ཞེས་གསུང་བཞིན་གཅུང་པོ་འཚོལ་ད་ཕྱག་ལ་ཕེབས་པ་ན།
དེ་ཚེ་རྒྱལ་པོས་ཡུད་ཙམ་ཐུགས་སྨོན་མཛད་ཅིང་བཞུགས་པའི་མི་སྐད་འདྲ་བ་ལྷང་ལྷང་ཞིག་གསན་པ་དང་།
དལ་བུས་འཇབ་སྟེ་ཕེབས་པ་ན། མིའི་ལུས་ལ་སྤུ་སྐྱེས་པ་ཡ་ང་བ་ཞིག་རི་དྭགས་ཀྱི་ཤ་དང་ཤིང་ཏོག་འཁྱེར་
ཏེ་འདི་ལྟར་སྨྲས་སོ། སྙིང་དང་འདྲ་བའི་ཨ་ཇོ་དོན་ཀུན་གྲུབ། ད་ལྟ་གར་བཞུགས་ཟས་སྐལ་འདི་ན་ཡོད་ཞེས་
གསུང་ནས། མཆོད་པ་འབུལ་བ་ཨ་ཇོས་གཟིགས་ཏེ་ཐུགས་ལྷག་པར་སྐྱོ་སྟེ་སྤྱན་ཆབ་འདོན་བཞིན་དུ་འདི་སྐད་
གསུངས། བརྩེ་བའི་མིག་གཅིག་ནུ་བོ་དོན་ཡོད་གང་། ཨ་ཇོ་དོན་གྲུབ་ད་ལྟ་འདི་ན་ཡོད། ཅེས་གསུང་སྐད་ཆེན་
པོས་གཅུང་སར་བྱོན་པ་ན། དོན་ཡོད་ཀྱིས་ཨ་ཇོ་ཡིན་པ་མཁྱེན་ནས་སྐད་ཅིག་ལ་ཨ་ཇོའི་རྩར་ཕྱག་ལ་ཕེབས་
པ་ཞ། དེ་ནས་སྐུ་མཆེད་གཉིས་པོ་ཞལ་མཇལ་བས་ཐུགས་དགའ་སྐྱོ་ཟུང་ད་འབྲེལ་བའི་ངང་རེ་ཞིག་འདིར་
ལུས། དེའི་ཚེ་བློན་པོ་རྣམས་ཀྱི་རྒྱལ་སྲས་དོན་ཡོད་ཀྱི་ཞལ་དུ་བདུད་རྩི་གསོལ་བ་དང་། ཨ་ཇོའི་གཟི་མདངས་
དང་མཉམ་པ་ཙམ་བྱུང་ནས་དར་གོས་ཀྱི་ན་ཟ་སྒྲོན་ཏེ་རྒྱལ་བློན་རྣམས་ཕོ་བྲང་དུ་ཕྱག་ལ་ཕེབས་པ་ཞུ།
དེའི་ཚེ་རྒྱལ་བློན་འཁོར་བཅས་ཕོ་བྲང་ད་ཕྱག་ཕེབས་པ་དང༌། སྲས་མོ་ལྷ་གཅིག་འོད་ལྡན་གཙོ་མཛད་
མོ་སྐྱེས་མང་པོ་རྒྱན་བཟང་པོ་དང་བཅས་བསུ་བ་དང་། ཆོས་བློན་ཛ་ཡཧྲ། ཨ་ནན་དཧ་སོགས་ཀྱིས་གཙོས་ཕོ་
སྐྱེས་མང་པོ་རྒྱན་བཟང་པོ་དང་བཅས་བསུ་བ་ལ་བྱོན་ཏོ། དེ་ནས་ཕོ་བྲང་གི་ཁོར་ཡུག་ཏ་དར་ཕྱར་བ་དང༌།
དང་དང་། རོལ་མོ། སིལ་སྙན་ལ་སོགས་པའི་བུས་དཀྲོལ་དང་། བྲོ་གཞས་སོགས་རྟེན་འབྲེལ་མཐའ་ཡས་
པ་མཛད། དེའི་ཚེ་རྒྱལ་པོ་དོན་གྲུབ་ཀྱི་འདི་སྐད་དུ། ལྷ་དང་བླ་མ་དཀོན་མཆོག་ཐུགས་རྗེ་ཡིས། སྙིང་པ་
དང་འདྲ་བའི་དོན་ཡོད་ཤི་གསོན་འཕྲད། དགའ་བདེ་ཕུན་སུམ་ཚོགས་པའི་དུས་འདི་རུ། སྐྱབས་གཅིག་
དམ་པ་བླ་མ་རིན་པོ་ཆེ། ལེགས་པའི་བློ་གྲོས་མཆོག་དང་ཡབ་རྗེ་མཆོག དགེ་བ་དཔལ་ཡང་སྤྱན་དྲངས་
བསྙེན་བཀར་ཚོགས། བགྱིས་པར་འོས་པས་བློན་པོས་དེ་ལྟར་མཛོད། ཅེས་གསུངས་པ་དང་བློན་པོ་རྣམས་
ཀྱིས་བླ་མ་དང་། རྒྱལ་པོ་དགེ་བ་དཔལ་གཉིས་གདན་དྲངས་པས། དེར་ཁོང་གཉིས་ཀྱང་ངོ་མཚར་དང་དད་
པ་ཆེས་ཆེར་སྐྱེས་སོ། དེའི་དུས་སུ་བློན་པོ་ཏྲི་ཤུའི་བསམ་པར་ལོག་བལྟ་སྐྱེས་ནས་གང་ག་པ་ཏ་ཞེས་པའི་
ཡུལ་གྱི་ཇག་པ་དཔོན་དང་གྲོགས་བྱས་ནས་དམག་རྒྱག་པར་ལྷག་པ་ཕྱག་ལ་ཕེབས་པ་ན།
༣e



དེའི་ཚེ་རྒྱལ་བུ་དོན་ཡོད་དམག་དཔོན་ཕེབས་པའི་ལྷ་དམག་རྣམས་ཕྱག་ལ་ཕེབས་པ་ན། རྒྱལ་པོ་དོན་
ཡོད་ནས་དམག་ལྷ་འདི་ལྟར་གསོལ་ཏོ། ལྷ་དང་བླ་མ་དཀོན་མཆོག་གསུམ་གྱིས་མཁྱེན། སྨོན་ལམ་ལོག་
པའི་བློན་པོ་ཏྲི་ཤུ་འདི། དེ་རིང་བདག་གི་ཆམ་ལ་ཕོབས། བློན་པོ་དབང་དུ་བསྡུ་བ་ཤོག ཅེས་གསུངས་ཏེ་
དམག་དཔུང་དཀྱིལ་དུ་བྱོན་པའི་ཚེ། མདའ་གྲི་མདུང་སོགས་ཀྱི་གནོད་པར་མ་གྱུར་པས། ཕ་རོལ་དམག་
དཔུང་རྣམས་ཤིན་ཏུ་སྐྲགས་ཏེ་མགོ་སྒུར་ནས་དགྲ་ཆས་དེ་དག་ཕུལ་ཏེ་སྐྱབས་སུ་འཆའ་བས་དོན་ཡོད་ཀྱིས་
ཀྱང་དེ་དག་ལ་མི་འཇིགས་པའི་སྐྱབས་སྦྱིན་སྩལ་ཀྱང་། བློན་པོ་ཏྲི་ཤུ་ནི་ད་དུང་ལོག་བལྟ་མ་ཆག་པར་ཡུལ་
ཕྱོགས་གཞན་དུ་འགྲོ་བ་ལེགས་བསམ་སྟེ། ཇག་པ་མི་བརྒྱ་ཕྲག་གཅིག་ཁྲིད་དེ་ཕྱིན་པས་ལམ་ཕྲང་ཞིག་ཏུ་
རི་བོ་ཉིལ་ཏེ་དེར་ཐམས་ཅད་ཚེའི་དས་བྱས་སོ།།
དེ་ནས་རྒྱལ་པོ་དོན་གྲུབ་ཀྱིས་འདི་སྐད་དུ། ཚུར་རུ་ཉོན་དང་གཅུང་པོ་དོན་ཡོད་དང༌། ལྷ་གཅིག་འོད་
ལྡན་རྒྱལ་པོའི་གཏམ་ལ་ཉོན། དེང་དས་རང་རེ་བཀྲིས་ཕུན་སུམ་ཚོགས། སྙིང་དང་འདྲ་བའི་ན་པོ་ཤི་གསོན་
འཕྲད། སྨོན་ལམ་བཏབ་ཚད་གྲུབ་ཅིང་བདེ་བར་གནས། མངའ་འབངས་ཆོས་འབྱོར་དེ་དགས་འཚོ་དུས་
འདིར། ད་ནི་རང་རེའི་ཡབ་ཡུམ་བཀྲིན་ཅན། མཇལ་ཏེ་བཀུར་སྟི་ཞུ་སླད་འགྲོ་བ་ཡིན། ཞེས་གསུངས་པས་
དེ་ནས་བློན་རྣམས་ཀྱིས་རྟ་དང་གླང་པོ་ཆེ་ལ་ནོར་བསམ་གྱིས་མི་ཁྱབ་པ་བཀལ་ཏེ་ཟངས་གླིང་ཡུལ་ཕྱོགས་
སུ་ཕྱག་ལ་ཕེབས་པ་ཞུ།། །
དེའི་ཚེ་རྒྱལ་སྲས་སྐུ་མཆེད་གཉིས་པོ་ཡབ་ཡུམ་ཞལ་མཇལ་དགའ་སྤྲོའི་ཡིད་འཚིམས་པའི་དུས་འདིར།
རྒྱལ་སྲས་དོན་གྲུབ་ཀྱིས་ད་བར་ཡབ་ཡུམ་གཉིས་དང་རྒྱལ་སྲས་སྐུ་མཆེད་གཉིས་བྲལ་བ་ནས་ཟུངས་དེང་
བར་དུ་མཛད་པ་ཞིབ་ཏུ་གསུངས་པས་འདིར་ཡོད་ཡབ་ཡུམ་བློན་འབངས་ཐམས་ཅད་དྭང་པ་དཔག་མེད་
སྐྱེས། ཁྱད་པར་ཡུམ་པད་མ་ཅན་གྱིས་ཕྱག་རྟེན་དུ་ནོར་བུའི་སྣ་དྲངས་བའི་འབུལ་བ་བསམ་གྱིས་མི་ཁྱབ་པ་
ཕུལ་ཏེ་ཡིད་འགྱོད་སེམས་ཀྱིས་རྒྱལ་སྲས་དོན་གྲུབ་ལ་བཤགས་སྡོམས་མཛད། དེ་ནས་ཟངས་གླིང་ཡུལ་
གྱི་རྒྱལ་པོ་གཅུང་པོ་དོན་ཡོད་ལ་དབང་བཀུར་དེ་ནས་ཟུང་སྐུ་མཆེད་གཉིས་ཀྱི་རྒྱལ་སྲིད་ཕན་ཚུན་ཆོས་
བཞིན་དུ་སྐྱོང་བར་མཛད་དེ། མཐའ་བཞིའི་རྒྱལ་ཕྲན་བསམ་ལས་འདས་པ་དཔལ་དང་གཟི་བྱིན་གྱིས་དབང་དུ་
འདུས། ཆབ་འབངས་ཐམས་ཅད་ཀྱང་དགེ་བཅུའི་ཁྲིམས་བཟང་སྤྱི་གཙུག་ཏུ་འཁྱེར་བའི་མཐུས། རང་རང་
ཉེར་ཚོའི་ངལ་བ་ཆ་ཙམ་མེད་པར་ཆོས་འབྱོར་བདེ་སྐྱིད་ཕུན་སུམ་ཚོགས་པ་ལ་ཅི་དགའ་ལོངས་སུ་སྤྱོད་པ་ནི་
སུམ་ཅུ་རྩ་གསུམ་པའི་ལྷ་རྣམས་ཀྱིས་ཁེངས་པའང་རང་དབང་མེད་པ་འཕྲོག་པ་ལྟ་བུ་བྱུང་ངོ༌།།
ཞེས་རྒྱལ་སྲས་སྐུ་མཆེད་གཉིས་ཀྱི་གསང་བའི་རྣམ་ཐར་ངོ་མཚར་དད་པའི་པད་མོ་འཛུམ་པའི་ཉིན་
བྱེད་ཅེས་བྱ་བ་རེ་ཞིག་གྲུབ་པ་ལགས་སོ།



མཇུག་བྱང༌།
༄༅། །གོང་དུ་བཀོད་པའི་༧རྒྱལ་སྲས་སྐུ་མཆེད་གཉིས་ཀྱི་སྐུའི་སྐྱེ་བ་གཅིག་གི་ཡུན་དུ་རྒྱ་གར་འཕགས་
ཡུལ་གྱི་ཁོངས་སུ་གཏོགས་པའི་ཡུལ་གྲུ་ཆེན་པོ་ཟངས་གླིང་ཞེས་བྱ་བ་དེར། སྔོན་འཇིག་རྟེན་འདིར་དེ་བཞིན་
གཤེགས་པ་འོད་མི་འགྱུར་བ་བྱོན་པའི་དུས་སུ་ལྷ་ཀླུ་མི་གསུམ་འདུལ་བའི་རྣམ་པར་ཐར་པ། པན་ཆེན་བློན་
བཟང་ཡེ་ཤེས་ཀྱི་སྔོན་གྱི་གནས་རྗེས་སུ་དྲན་པའི་སྒོ་ནས་ལྗགས་རྩོམ་མཛད་པའི་གསང་བའི་རྣམ་ཐར་
“གཅུང་དོན་ཡོད་དང་དོན་གྲུབ” འདི་བཞིན་སྐྱེ་བོ་མཆོག་དམན་ཀུན་གྱི་གཟིགས་འདོད་དང་། གསན་འདོད་
ཡོད་པ་མ་ཟད་དད་གུས་ཡང་ཤིན་དུ་ཆེན་པོ་ཞུས་ཏེ་རྟགས་དང་རྟེན་འབྲེལ་དུ་འགྲིགས་ཀྱི་ཡོད། །
རྣམ་པར་ཐར་པ་འདིའི་ནང་ལས་འབྲས་ཀྱི་རྣམ་གཞག་དང་། མི་རྟག་པ། ངེས་འབྱུང་སོགས་འདི་གང་
ངན་པ་ལས་ལྡོག་ཅིང་། ཕྱི་མ་ངན་འགྲོའི་སྒོ་ཁེགས་པའི་བླང་དོར་གཏིང་ཟབ་མོ་ཡོད་པ་བཅས་ཀྱིས་སྐྱེ་པོ་
ཀུན་གྱི་རྒྱུད་ལ་ཞི་བདེ་དང་། ཡ་རབས། བག་ཕེབས། མཛའ་སེམས་ལ་དགའ་གཅེས་བྱེད་པ་སོགས་འཇོགས་
ཐུབ་པ་བཅས་ཀྱི་ཁྱད་ཆོས་ཡོད། དེ་ལྟར་དུས་དེང་སང་ཡང་༧རྒྱལ་སྲས་སྐུ་མཆེད་གཉིས་ལ་སྐུ་ངལ་ཇི་
འཕྲད་ཀྱང་། རླབས་ཆེན་བྱང་ཆུབ་སེམས་ཀྱིས་ཅུང་ཟད་ཙམ་ཡང་མི་ངལ་བར། འཛམ་གླིང་སྐྱེ་འགྲོ་སྤྱི་དང་
སྒོས་སུ་གངས་ཅན་པ་རྣམས་ལ་བྱམས་དང་སྙིང་རྗེའི་སྤྱན་གྱི་གཟིགས་དང་གཟིགས་མུས་ལགས་སོ།།
རྩོམ་སྒྲིག་པས་བོད་རྒྱལ་ལོ་ ༢༡༣༣ རབ་གནས་མེ་བྱི་མཆུ་ཟླ་དཀར་ཕྱོགས་རྫོགས་པ་དང་པོར།



སྣང་ས་འོད་འབུམ་གྱི་ལྷ་གཞུང་སྙིང་བསྡུས།
༄༅། །དེ་ཡང་བོད་འདིར་སྟོད་མངའ་རིས་བསྐོར་གསུམ། སྨད་མདོ་ཁམས་སྒང་དྲུག བར་དབུས་གཙང་
རུ་བཞིར་དབྱེ་བའི་ནང་ཚན་གཡས་རུ་གཙང་གི་ཡ་གྱལ་མྱང་སྟོད་རྒྱལ་རྩེ་ཡུལ་ལྗོངས་ཞེས་བྱ་བ་ན། ལྗང་
འཕད་འཁར་ནང་པ་ཞེས་པའི་མི་ཁྱིམ་ཕལ་བ་ཞིག་ཡོད་པ་དེའི་ཡབ་ཀན་བཟང་བདེ་ཆེན་དང་། ཡུམ་མྱང་
ཚ་གསལ་སྒྲོན་གཉིས་ནས་རྒྱུན་དུ་སེང་ལྡིང་ནགས་ཀྱི་སྒྲོལ་མའི་བསྟོད་པ་ཉིན་མཚན་ཀུན་ཏུ་ཆག་མེད་མཛད་
པའི་མཐུ་ལས་ན་གཞོན་སོ་དཀར་དུས་སུ་བུ་མེད་ཀྱང་། ན་རྒས་སྐྲ་དཀར་དུས་སུ་བུ་མོ་ཞིག་ས་ཕོ་རྟ་ཡི་ལོར་
སྐུ་བལྟམས་སོ། བུ་མོ་དེས་འཁྲུངས་མ་ཐག་ཏུ་ཡུམ་གྱི་ནུ་ཞོའི་ཕུད་ནས་ནམ་མཁའ་ལ་གཏོར་བཞིན་དུ་འདི་
སྐད་དུ། དུས་གསུམ་རྒྱལ་བ་བསྐྱེད་པའི་ཡུམ་མཆོག་མ། རྗེ་བཙུན་སྒྲོལ་མར་མཆོད་ཅིང་ཕྱག་ཀྱང་འཚལ།
ང་ནི་འགྲོ་བའི་དོན་དུ་གནང་བ་ཡིན། ས་སྟེང་འདི་ནི་བཀའ་དྲིན་བདེ་ལེགས་ཤོག་འཕྲིན་ལས་འོད་ཟེར་ཕྱོགས་
ཀན་སྤོས་ནས་ཀྱང་། འགྲོ་བ་འབུམ་ཕྲག་ཆོས་ལ་འགོད་པར་ཤོག ཅེས་གསུངས་པས་བུ་མོའི་མཚན་ལ་
ཡང་གོང་གི་ཚིག་བཅད་དེ་རྣམས་ཀྱི་དོན་བསྡུས་ཏེ། སྣང་ས་འོད་འབུམ་ཞེས་ཡུལ་མི་ཀུན་གྱིས་མགྲིན་
གཅིག་ཏུ་མཚན་གསོལ་ཞིང་། དེ་ཡང་བྱིས་པ་གཞན་གྱི་ལོ་བསྐྱེད་ལས་དེའི་ཟླ་བསྐྱེད་ཆེ་བ། སྐུ་འབྲས་
མཛེས་པ། ཐུགས་བརྒྱད་དལ་བ་ཆོས་དང་འཇིག་རྟེན་གྱི་བྱ་བ་ལའང་མཁས་པར་གྱུར། ཁྱིམ་དེ་ཡང་
ལོངས་སྤྱོད་ཀྱི་འབྱོར་བ་ཕུན་སུམ་ཚོགས་པ་དང་ལྡན་པ་བྱུང་ངོ༌།།
དེ་ཚེ་མྱང་སྟོད་རྒྱལ་རྩེ་རི་ནང་མཚོ་ཆེན་ད་དཔོན་པོ་སྒྲ་ཆེན་ཞེས་བྱ་བ་དེ་ལ་ཇོ་མོ་བསོད་ནམས་རྒྱལ་
མོ་བྱ་བ་ཞིག་ཡོད་པར་སྲས་གྲགས་པ་བསམ་གྲུབ་དང་སྲས་མོ་སྙེད་མོ་ནེ་ཙོ་གཉིས་འཁྲུངས་ཡོད་ཅིང་། དེ་
ནས་མི་འགྱངས་པར་ཇོ་མོ་དེ་ཚེའི་དུས་བྱས་པས། ཡབ་སྲས་གཉིས་ཀར་བཙུན་མོ་གཅིག་ལེན་དགོས་
དགོངས་པའི་སྐབས། དཔོན་གཡོག་ཧྲགས་བསྡུས་དང་བཅས་འབྱོར་ཟབ་རྒྱན་གྱིས་སྤྲད་དེ་གནས་སྙིང་
ཟུང་དྲུག་གི་ལོ་དུས་ལྟད་མོ་ལ་བྱོན་ནོ།།
དེའི་དུས་སུ་སྣང་ས་ཡང་ལོ་དུས་ལྟད་མོར་འགྲོ་འདོད་ཡོད་པའི་ཐོག་ཡབ་ཡུམ་གཉིས་ནས་ཀྱང་ཁྲོམ་
ཐོག་གཅོད་ཕྱིར་གཏོང་འདོད་མཛད་དེ། སྣང་ས་ངོ་གཡོག་གཉིས་ལ་རྒྱན་གོས་ཕུན་སུམ་ཚོགས་པས་བརྒྱན་
ཏེ་ཟ་ཆས་སོགས་འཛོམས་པ་སྐྱིད་མོ་ལ་བསྐུར་ནས་བརྫངས། ཁོང་གཉིས་གནས་སྙིང་ཟུང་དྲུག་གི་ལྟད་མོ་
དང༌། ཁྲོམ་དབང་ལ་བྱོན་ནས་གར་འཆམ་ལྟ་བར་ཁྲོམ་མི་མང་གི་དབུས་སུ་བཞུགས་པ་དང་། དཔོན་པོ་སྒྲ་
ཆེན་གྱིས་བླ་བྲང་རབ་གསལ་ནས་སྣང་ས་གཟིགས་ཤིང༌། ཐུགས་སེམས་དབང་མེད་དུ་ཤོར་ཏེ་དེ་མ་ཐག་
༧༢



བློན་པོ་བསོད་ནམས་དཔལ་བསྐྱེད་ལ་བཀའ་བསྒོས་པ་བཞིན་དུ་བློན་པོས་ཀྱང་ཁྲོམ་མི་ཚོགས་པའི་དབུས་
ནས་སྣང་ས་འོད་འབུམ་དེ་བྱིའུ་ཁྲས་འཁྱེར་བ་བཞིན་བློན་པོ་སྒྲ་ཆེན་གྱི་དྲུང་དུ་འཁྲིད་པ་དང་། འདི་སྐད་དུ།
ང་ནི་མྱང་སྟོད་རི་སྣང་ས་སྐྱོང་རྗེ། དཔོན་པོ་སྒྲ་ཆེན་འབྲུག་ལྟར་སྒྲོག་པ་ངའི། ང་ཡི་རིགས་རྒྱུགས་གྲགས་པ་
བསམ་གྲུབ་སྟེ། ཕྱི་ཡི་ལྕགས་རི་ནང་གི་ནོར་བུ་ཡིན། ཕོ་ལོ་དྲུག་གསུམ་བཅོ་བརྒྱད་སླེབས་པ་དེའི། ཁྱེད་
ཀྱིས་དེ་ཡི་ཁྱིམ་ཐབས་མི་བྱེད་དམ། ཞེས་སྨྲས་པ་དང་སྣང་སས་འདི་སྐད་དུ། དུག་ཤིང་སྟག་མ་ཁ་དོག་
མཚར་ན་ཡང་། མཆོད་གཤོམས་མཛེས་པའི་བུམ་རྒྱན་གང་ནས་ཡོང༌། དོ་ལོ་སྔོན་པོ་ཁ་དོག་མཚར་ན་ཡང་།
དྲག་དམར་གཡུ་དང་མཐུན་སྡེབས་ཅི་ལ་ཡོང་། བུ་མོ་སྣང་ས་སྐྱེ་འབྲས་ལེགས་ན་ཡང་། མི་ཆེན་དཔོན་པོའི་
བཙུན་མོ་གང་ནས་ཡོང་། བུ་མོ་སྣང་ས་ཅིས་ཀྱང་གཏོང་རོགས་མཛོད། འོད་དེ་འབུམ་པ་མི་སྡོད་ཆོས་ལ་
འགྲོ། ཞེས་གསུངས་པར་དཔོན་པོ་སྒྲ་ཆེན་གྱི་འདི་སྐད་ད། མཐོ་བ་ནམ་མཁའི་ལམ་གྱི་ཉི་མ་དང༌། དམའ་བ་
ས་གཞིའི་སྟེང་གི་པད་མ་གཉིས། མཐོ་དམན་ཐུག་པའི་ཁྱད་པར་ཡོད་ན་ཡང་། ལས་དབང་མཐུན་པས་
ཕན་ཚུན་མཛའ་གྲོགས་བྱེད། དབང་ཆེན་དཔོན་པོ་གྲགས་པ་བསམ་གྲུབ་དང་། ཕལ་པའི་བུ་མོ་སྣང་ས་འོད་
འབུམ་གཉིས། མངའ་ཐང་མི་མཉམ་ཁྱད་པར་ཡོད་ནའང་། ལས་དབང་ཡོད་པས་ཅིས་ཀྱང་བག་མར་འགྲོ།
ཞེས་སྨྲས་ཏེ་བུ་མོ་སྣང་སའི་སྤྱི་གཙུག་ལ་གཙུག་གཡུ་དང་། མདའ་དར་གྱིས་བརྒྱན་ཏེ་བཏང་ངོ༌།།
དེ་ནས་མི་འགྱངས་པར་དཔོན་སྒྲ་ཆེན་དང་བློན་བསོད་ནམས་དཔལ་བསྐྱེད་གཉིས་ལྗང་འཕད་འཁར་དུ་
སྣང་ས་བག་མར་ལེན་པའི་སློང་ཆང་དང་། རྒྱན་འདོགས། ནུ་རིན་སྤྱོད་པ་བཅས་ལ་ཕེབས་ཏེ་སླར་རི་ནང་དུ་
ཕྱིར་ལྡོག་ནས། སྣང་ས་བག་མར་བསུ་མི་རྟ་པ་ལྔ་བརྒྱ་ལྗང་འཕད་འཁར་ད་འབྱོར་པ་ན། ཡབ་ཡུམ་གཉིས་
ནས་བུ་མོར་ནོར་སྐལ་དང༌། རྫོང་བ་རྒྱ་ཆེན་པོ་དང་ཞལ་ལྟ་བཀའ་བཀོད་མཛད་གྲུབ་གཤིས། སྣང་ས་འོད་
འབུམ་བསུ་མི་རྣམས་དང་ལྷན་གཅིག་ཏུ་མྱང་སྟོད་རི་ནང་ཕྱོགས་སུ་ཆས་པ་ན། བྲོ་གཞས་གླུ་གར་ལ་སོགས་
དགའ་སྤྲོ་བསམ་གྱིས་མི་ཁྱབ་པས་བསུས་ཏེ་བག་མའི་དགའ་སྟོན་རྒྱ་ཆེར་བཤམས་སོ།།
དེ་ལྟར་སྣང་ས་འོད་འབུམ་རི་ནང་པའི་ཁྱིམ་དུ་འབྱོར་ནས་ལོ་ངོ་བདུན་ཙམ་སོང་བའི་དུས་སུ་སྲས་ཤིག་
འཁྲུངས་ནས་མཚན་ལ་བུ་ཆུང་པ་ལྷའུ་དར་པོ་ཞེས་གསོལ་ཏེ། བུ་སྐྱེས་ཀྱི་སྟོན་མོ་ཡང་རྒྱ་ཆེ་བར་བཤམས་
གཤིས། མི་རིང་བར་ནམ་ཟླ་སྟོན་ཁར་སླེབས་པས་དཔོན་མོ་སྣང་ས་ཡང་བཙས་སར་བྱོན་ནས་ལས་མི་ཚོ་དང་
མཉམ་དུ་བཙས་མ་རྔ་བཞིན་པའི་དུས་སུ། ལ་སྟོད་དིང་རིའི་ཕྱོགས་ནས་ཕྱག་ཕེབས་པའི་རས་པ་བླ་སློབ་
གཉིས་བཙས་སར་བྱོན་ནས་མགར་མ་གསུངས་པའི་ཡོན་དུ་བསོད་སྙོམས་འབུལ་འདོད་ཆེ་ཡང་། ཨ་ནི་སྙིད་
མོ་ནི་ཙོ་ནི་བཙས་མི་ཚོའི་ལས་རྒྱབ་ཏུ་ཡོད་སྟབས་འབུལ་མི་ནུས་གཤིས། སྣང་སས་རས་པ་བླ་སློབ་གཉིས་
ལ་འཚོ་བ་དང་ཡོན་འབུལ་དབང་ཆ་བདག་ལ་མེད། ཨ་ནི་སྙེད་མོར་ཞུས་ཤོག་ཅེས་གསུངས་པ་དང་། རས་པ་
བླ་སློབ་གཉིས་ནས་ཀྱང་ཨ་ནིའི་དྲུང་དུ་བྱོན་ནས་བསོད་སྙོམས་བསླངས་པས། ཨ་ནི་སྙེད་མོས་བསོད་སྙོམས་



འབུལ་རྒྱུ་ཕ་ལྟར་ཞག ཁ་བརྡུང་དྲག་པོ་བཏང་ཏེ། སྣང་སའི་དྲུང་དུ་བརྫངས་པར་བརྟེན་ཐུགས་ཀྱིས་མ་
བཟོད་པར་ཚར་ཕོན་བཅུ་ཕུལ་ནས་ཕྱག་འཚལ་ཞིང་བྱིན་རླབས་ཞུས་པར། ཨ་ནི་སྙེད་མོ་ཞེ་སྡང་དྲག་པོ་སྐྱེས་
ནས་དཔོན་མོ་སྣང་སར་བརྡུང་བརྡེག་བཏང་བ་མ་ཟད། དབུ་སྐྲ་ནས་པ་ལོ་རྐང་བདུན་བཏོགས་ཏེ་མོ་རང་གི་
ཡིན་ཁུལ་གྱི་འཁྱེར་ཕྱིན་ནས་གྲགས་པ་བསམ་གྲུབ་ལ་ཕུང་སྦྱར། གྲགས་པ་བསམ་གྲུབ་ནས་ཀྱང་དཔྱད་པ་
མཐིལ་ཕྱིན་མ་མཛད་པར་ད་སྐྱག་ལང་ལ་ཤོར་བ་ཡིན་འདག་དགོངས་ཏེ། སྣང་སར་བརྡང་བརྡེག་བཏང་
པར་བརྟེན་རྩིབས་མ་གསུམ་ཙམ་ཆག་སྟེ་སྙིང་ཟུག་མི་བཟོད་པ་བྱུང་བའི་དུས་སུ་འཛོམས་པ་སྐྱིད་མོས་སྣང་
ས་གཟིམ་ཆུང་ད་གདན་དྲངས་སོ།།
དེའི་དས་ཕོ་གཞོན་སྤྲང་པོ་སྤྲེལ་འཁྲིད་པ་ཞིག་གིས་དཔོན་མོ་སྣང་སའི་དྲང་ད་བྱོན་ནས་སྤྲེའུ་དེ་རྩེད་མོ་
སྣ་ཚོགས་བྱེད་བཅུག་པ་དང་། ལྷན་ཅིག་སྤྲང་པོ་དེས་གླུ་བླང་པ་དེས་སྣང་ས་ཆོས་ལ་བསྐུལ་པ་ཡིན་གཤིས།
བུ་མོ་དམ་པའི་ལྷ་ཆོས་བྱེད་པ་ལ། དགོན་པ་གང་སྐྱིད་དང་བླ་མ་གང་བཟང་བཀའ་འདྲི་མཛད་དེ། ཡབ་ཡུམ་
ནས་བཏགས་པའི་སྐུ་རྒྱན་ནས་བྱུ་རུ་རྡོག་ཆེ་བ་ལྔ་དང་། གཡུ་སྤུད་ལེགས་པ་གསུམ་སྤྲང་པོ་དེ་ལ་གསོལ་
རས་གནང་སྐབས་སུ་དཔོན་པོ་སྒྲ་ཆེན་པས་གཟིགས་པ་དང་ཐུགས་ཀྱི་དགོངས་ལ་ཁ་སང་ཨ་ནི་སྙེ་མོས་
བརྗོད་པ་དེ་དག་བདེན་པར་མངོན་ནས་ཡབ་སྲས་གཉིས་ནས་དཔོན་མོ་སྣང་སར་ཉེས་བརྡུང་དྲག་པོ་བཏང་ཅི
ང་། ཡབ་ཀྱིས་བུ་ཆུང་ལྷའུ་དར་པོ་ཡང་ཁྱེར་ཏེ་མོ་ཡན་ཞིག་ལ་བཅོལ། དེའི་ནུབ་མོ་སྣང་ས་རང་གི་གཟིམས་
མལ་དུ་སྙིང་རླུང་སྟོད་འཚང་གིས་སྐུ་གཤེགས་སོ།
དེ་དུས་དགོངས་རྫོགས་མཆོད་འབུལ་རྒྱ་ཆེར་ཞུས་ཤིང་། རྩིས་སྐོར་བའི་ནང་དུ་གསལ་བའི་དོན་ལྟར་
སྐུ་གདུང་ཤར་ཕྱོགས་རི་སྣའི་རྩེར་བསྐྱལ་ནས་ཞག་བདུན་སོང་བའི་མཚམས་སུ། དཔོན་མོ་སྣང་སའི་རྣམ་
ཤེས་དེ་དམྱལ་ཁམས་བཅོ་བརྒྱད་ཀྱི་འཇིག་སྐྲག་ལས་ཐར་པའི་ལམ་སྣ་ཐོབ་སྟེ་སླར་སྣང་ས་རང་གི་སྐུ་
གདུང་དེ་ལ་ཞུགས་ནས་ཐུགས་དྲན་གསོས་པ་དང་། སྐུ་གདུང་སྐྱེལ་མི་རྣམས་ནས་དཔོན་མོ་སྣང་ས་རོ་
ལངས་མ་ཡིན་པར་འདས་ལོག་ཡིན་པ་ཤེས་ནས་མྱང་སྟོད་རི་ནང་པའི་དཔོན་གཡོག་རྣམས་ཀྱི་དྲུང་དུ་
གཏམ་སྙན་ཕུལ་གཤིས། དཔོན་པོ་སྒྲ་ཆེན་ཡབ་སྲས་གཉིས་དང་། བུ་ཆུང་ལྷའུ་དར་པོ་ཡང་འཛོམས་པ་སྐྱིད་
མོའི་རྒྱབ་ཏུ་འཁྱེར་ནས་ཤར་ཕྱོགས་སྤང་རིའི་རྩེར་བྱོན་པ་ན། དཔོན་པོ་ཡབ་སྲས་པ་གཉིས་དང་ཨ་ནི་སྙིད་
མོ་བཅས་ཀྱི་འགྱོད་བཤགས་ཕུལ་བ་དང༌། ཡང་སྒོས་བུ་ཆུང་ལྷའུ་དར་པོ་དབུས་དཔོན་གཡོག་ཚང་མའི་
འདོད་པ་སྐོང་ཕྱིར་རེ་ཞིག་ཁྱིམ་ལ་འབྱོན་པར་ཞལ་བཞེས་པ་ན། མཛེས་པའི་རྒྱན་དང་འཇམ་པའི་གོས་
བཟང་པོ་རྣམས་སྐུ་ལ་སླར་ཡང་སྒྲོན་ཏེ་རི་ནང་པའི་ཁྱིམ་དུ་གདན་དྲངས་སོ། དེའི་ཚེ་དུས་རེ་ཞིག་ནས་
འཛོམ་པ་སྐྱིད་མོར་བུ་ཆུང་ལྷའུ་དར་པོ་རྒྱབ་ཏུ་བསྐུར་ཏེ་སྣང་ས་ཡུམ་སྲས་དང་ལྷན་ཅིག་གཞིས་སུ་གཉེན་
འཕྲད་དུ་ཕེབས་པ་ན། ཡབ་ཀྱིས་ཕྱག་ཏུ་བཀྲིས་པའི་ཁ་བཏགས་དཀར་པོ་ཞིག་དང་། ཡུམ་གྱིས་ཕྱག་ཏུ་



ཆང་དིམ་པི་གང་འཁྱེར་ནས་བསུ་བ་ལ་གཤེགས་ཏེ་གཞིས་བྱེས་དགའ་འཛོམས་ཀྱི་དཔལ་ལ་བཞུགས་ཙ་
ན། ཉིན་ཅིག་དཔོན་མོ་སྣང་ས་ཐགས་རར་ན་མཉམ་གྱི་གྲོགས་མོ་མང་པོས་ཇ་ཆང་ཁྱེར་ཏེ་མཇལ་ད་ཡོང་བ་
རྣམས་ལ་ཐགས་ཆས་དཔེ་རུ་བླངས་པའི་ཉམས་མགར་གྱི་ཐོག་ནས་དེ་དག་བློ་སེམས་ཆོས་ལ་ཨེ་ཁག་དང་།
ལྷག་པར་སྣང་ས་མི་སྡོད་དབེན་པའི་རི་ཁྲོད་འགྲིམ། ཞེས་གསུང་པའི་སྐབས་སུ་ཡུམ་བྱོན་ནས་འདི་སྐད་དུ།
ཡོང་བའི་འཇིག་རྟེན་མདན་ཐབས་མ་བྱེད་པར། མི་ཡོང་ཡོང་མདོག་དམ་པའི་ལྷ་ཆོས་ཅི། གསུངས་ཏེ་གོ་
ཐལ་སྦྱར་པ་གང་སྣང་སའི་ཞལ་ལ་གཏོར། གོ་གཡོག་ཅིག་རྒྱག་ཏུ་བྱུང་བ་ན་གྲོགས་མོ་རྣམས་ཀྱིས་བཀག་
ནས་ཞ་བ་ཕུལ་བར་བརྟེན་ཡུམ་གྱིས་སྣང་ས་ཁྱིམ་གྱི་ཕྱིར་ཕུད་པ་དང་། དེའི་ནུབ་མོ་གནས་ཚང་གཡར་ནས་
བཞགས་སྐབས་མི་རྣམས་ཉལ་ནས་གཉིད་དུ་སོང་མ་ཐག་ཕྱི་ནང་གི་མི་སུས་ཀྱང་མ་ཤེས་པ་བྱས་ཏེ། དེའི་
མཚན་མོ་བརྩེ་ཆེན་དགའ་བཞིའི་མདན་རྒྱུད་སེ་ར་གཡའ་ལུང་གི་དགོན་གཤམ་ད་ཕེབས་པ་ན། ཉེ་ནས་ཚུལ་
ཁྲིམས་རིན་ཆེན་མཇལ་ཏེ་ཕན་ཚུན་བཀའ་འདྲི་གནང་གྲུབ་གཤིས། བླ་མའི་དྲུང་དུ་མཇལ་ཁ་བཏང་བ་དང་
བླ་མས་དཔོན་མོ་སྣང་ས་རྗེས་སུ་འཛིན་པའི་སྐབས་དེར། དཔོན་པོ་སྒྲ་ཆེན་ཡབ་སྲས་གཉིས་ཀྱིས་སྣང་ས་
མེད་པའི་ལོ་རྒྱུས་དེ་དག་མཁྱེན་ཏེ། མངའ་འབངས་མི་སེར་རྣམས་ཁ་བཀྲམ་སྟེ་སྣང་ས་གར་ཡོད་འཚོལ་དུ་
བཏང་པ་ན། དགོན་པ་སེར་ར་གཡའ་ལུང་གི་བླ་མ་བཟང་པོ་ཤཀྱའི་རྒྱལ་མཚན་ཞ་བ་དེའི་དྲུང་ད་ཆོས་ནས་
ནས་འདུག་ཟེར་བ་གསན་པ་དང་། མངའ་འབངས་ཀྱི་ཕོ་གཞོན་ལོ་བཅོ་བརྒྱད་ཡན་ནས་ལོ་རྒན་དྲུག་ཅུ་མན་
ཆོད་དམག་མིར་བསྐུལ་ཏེ་དགོན་པ་གཏོར་བ་མ་ཟད། བླ་མ་བསད་ནས་སྣང་ས་འཕྲོགས་པའི་ཆེད་དུ་མྱང་
སྟོད་རི་ནང་པའི་དམག་མི་རྣམས་དང་ལྷན་ཅིག་དཔོན་པོ་སྒྲ་ཆེན་ཡབ་སྲས་གཉིས་ཀྱང་དམག་དཔོན་དུ་བྱོན།།
དེའི་དུས་དགོན་པ་སེར་ར་གཡའ་ལུང་གི་གྲྭ་བཙུན་ཁ་ཤས་འཐབ་རོལ་དུ་ཤི་བ་དང༌། ལ་ལ་མཚོན་གྱིས་
རྨས་པ་དང༌། དེ་འཕྲོས་བྱིངས་རྣམས་ནི་ཕྱོགས་བཞི་མཚམས་བརྒྱད་ལ་ཐོར་བའི་སྐབས་སུ། བླ་མ་ཡང་
དམག་མིས་བཟུང་བཀྱིགས་བྱས་ཏེ་འཁྲིད་ཡོང་བས་དཔོན་ཡབ་སྲས་གཉིས་ཀས་བླ་མར་སྡིགས་འཛུབ་
ཀྱིས་བསྙོན་བཙུགས་བྱས་པ་མ་ཟད། མདའ་གཞ་བཀང་ཏེ་བླ་མའི་ཐོག་རྒྱག་རྩིས་བྱས་པ་ལ་དེ་མ་ཐག་
བླ་མས་རྫུ་འཕྲུལ་བསྟན་པ་དང་། སྣང་སས་ཀྱང་གྲུབ་རྟགས་བསྟན་གཤིས། དཔོན་པོ་སྒྲ་ཆེན་ཡབ་སྲས་ཀྱིས་
དབུས་དམག་མི་རྣམས་བླ་མའི་རྫུ་འཕྲུལ་དང་། སྣང་སའི་གྲུབ་རྟགས་ལ་ཧ་ལས་ཤིང་ཡིད་ཆེས་སྐྱེས་ཏེ་
མདའ་གྲི་མདུང་གསུམ་ལ་སོགས་པ་དགྲ་ཆས་མཚོན་ཆའི་རིགས་རྣམས་ཞུ་རྟེན་དུ་ཕུལ་ནས་འགྱོད་
བཤགས་ཕུལ་ལོ།
དེའི་ཚེ་བུ་ཆུང་ལྷའུ་དར་པོ་དགུང་ལོ་བཅོ་ལྔ་ལོན་པ་དང་བསྟུན་ཕ་གཞིས་ཕ་ནོར་དང་བཅས་པ་རྣམས་
བུར་རྩིས་སྤྲད་དེ། དཔོན་པོ་སྒྲ་ཆེན་ཡབ་སྲས་གཉིས་ལ་སོགས་པ་ཡང་བླ་མ་ཡབ་ཡུམ་གཉིས་ཀྱི་དྲང་ད་
དམ་པའི་ལྷ་ཆོས་བྱེད་པའི་དམ་བཅའ་ཕུལ་ཅིང་། དབེན་པའི་རི་ཁྲོད་འགྲིམས་ནས་དམ་པའི་ལྷ་ཆོས་བྱེད་



པའི་དུས་སུ། བུ་ཆུང་ལྷའུ་དར་པོས་རྒྱལ་སྲིད་དབང་བསྐོར་གྱི་བྱ་བ་རྣམས་ལེགས་པར་གྲུབ་པ་དང་བསྟན་
ཏེ། སྒྲུབ་པ་པོ་མོ་ཐམས་ཅད་ལ་ཆོས་རྒྱགས་ཀྱང་སྦྱོར་བར་མཛད་དེ་ཆོས་འབྱོར་བདེ་སྐྱིད་དགའ་སྟོན་ཕུན་
སུམ་ཚོགས་པའི་གནས་སྐབས་དང་། མཐར་ཐུག་གི་ཕན་བདེ་ཟད་མི་ཤེས་པའི་དཔལ་ལ་ལོངས་སྤྱོད་པའི་
ལེའུ་ལས་རེ་ཞིག་གྲུབ་པ་ལགས་སོ།།



ཆོས་ཀྱི་རྒྱལ་པོ་ནོར་བུ་བཟང་པོའི་ལྷ་གཞུང་སྙིང་བསྡུས།
༄༅། །སྔོན་བསྐལ་པ་དཔག་ཏ་མེད་པའི་སྔ་རོལ་ཏ། ཡུལ་ཞིག་བྱ་བ་རྒྱ་གར་ཤར་གླིང་ན། བྱང་ཕྱོགས་
མངའ་ལྡན་པ་དང་ལྷོ་ཕྱོགས་རིགས་ལྡན་པ། ཞེས་ལྷོ་བྱང་རྒྱལ་ཁག་གཉིས་སུ་ཡོད་པ་ལ། དེ་དག་གི་སྔོན་གྱི་
འབྱུང་ཁུངས་ཆགས་རབས་སྔ་ཕྱི་དང་། རྒྱལ་བུའི་གདུང་རྒྱུད་ལ་སོགས་པ་གང་དང་གང་ལ་ཁྱད་པར་ཡོད་
མིན་ཀྱང་། སྐབས་དེར་ལྷོ་ཕྱོགས་རིགས་ལྡན་གྱི་རྒྱལ་པོ་ཤག་པ་གཞོན་ནུ་ཞེས་བྱ་བ་ཁྲོ་གཏམ་ང་རྒྱལ་ཅན།
ལས་འབྲས་ལ་བརྩི་བཞག་མི་ཤེས་པ་དེས་ཆབ་སྲིད་བཟུང་བས་ན། སྔོན་གྱི་བཟང་པོའི་ཡ་རབས་ཀྱི་ངང་
ཚུལ་རྣམས་དོར། མ་རབས་ཀྱི་ལས་ཀུན་བླངས་པའི་རྐྱེན་གྱིས། བླ་མཚོ་སྐམས་ཤིང་བླ་ཤིང་འགྱེལ། དེའི་ཀླུ་
ཡང་བྱང་ཕྱོགས་སུ་བསྐྱོད་པ་སོགས་ས་བཅུད་ཉམས་ནས། ཆར་ཆུ་དུས་སུ་མ་འབབ། ལོ་ཕྱུགས་མི་ལེགས་
ཤིང༌། མི་ནད་དང་ཕྱུགས་ནད་རྒྱུན་མི་ཆད། ནང་འཁྲུགས་དང་མུ་གེས་འབངས་རྣམས་ཐམས་ཅད་དབུལ་
བོར་གྱུར་བ་ན། མཐར་རྒྱལ་པོ་རང་གིས་ཀྱང་ཐུགས་ཀྱིས་མ་བཟོད་པར། མདུན་གྲོས་བློན་པོའི་ཚོགས་རྣམས་
དང་བློ་བསྡུར་མཛད་དེ། བྱང་ཕྱོགས་མངའ་ལྡན་པའི་བདེ་སྐྱིད་ཀྱི་འབྱུང་རྩ་མཚོ་ཆེན་པད་མ་བླ་མཚོར་གནས་
པའི་ཀླུ་རྒྱལ་འཁོར་ཚོགས་ཡིན་ན། ཀླུ་དེ་དག་རང་རེའི་ལྷོ་ཕྱོགས་བླ་མཚོར་བཀུག་ཐབས་དགོས་པའི་བཀའ་
བཙན་ལྷོ་ཕྱོག་རིགས་སྔགས་འཛིན་པའི་སྔགས་འཆང་ཚོགས་ལ་གནང་པ་ལྟར། སྔགས་པ་བཅུ་ཕྲག་
གཅིག་གིས་དབེན་པའི་གནས་སུ་དྲག་པོའི་བསྙེན་མཚམས་བསྡམས་པའི་མཐར། དབེན་པའི་གནས་དེར་ལོ་
མང་བཞུགས་པའི་སྔགས་འཆང་ཆེན་པོ་སྤྲུལ་ནག་ཁ་འཛིན། ཞེས་བྱ་བའི་མཐུ་ནས་ལྡན་པ་དེའི་དྲང་ད་བཅར་
ཏེ།ལྷོ་ཕྱོགས་རྒྱལ་པོའི་བཀའ་བཞིན་སྐྱབས་འཇུག་ཞུས་པར། སྔགས་འཆང་ཆེན་པོས་ཀྱང་གསུང་གླེང་ཞིབ་
ཏུ་རྩལ་སྟེ། ལྷོ་ཕྱོགས་སུ་ཆིབས་སུ་བསྒྱུར་རྒྱུའི་ཞལ་གྱི་བཞེས་ནས་བདུན་ཕྲག་གཅིག་སོང་བ་དང༌།
རྒྱལ་པོའི་བློན་འབངས་དང་བཅས་པར་ཕེབས་བསུ་དང༌། སེར་སྦྲེང༌། བྲོ་གཞས་སོགས་ཀྱིས་སྤྱན་སྔར་
གཟིགས་འབུལ་ལྟར་ནས་སྟོན་མོ་ཟབ་པར་བཤམས། དེའི་སང་ཉིན་སྔགས་འཆང་ཆེན་པོ་བསྙེན་མཚམས་
སུ་བཞུགས་ནས་མཚམས་ཞགས་ཐིམ་པ་དང་། མཁོ་བའི་རྫས་སྣ་སོགས་གླང་ཆེན་ཞིག་ལ་བཀལ་ཏེ་
སྔགས་ཕྲུག་ཉི་ཤུ་དང་བཅས་བྱང་ཕྱོགས་མངའ་ལྡན་རྒྱལ་ཁམས་སུ་ཕྱག་ཕེབས་སོ།། །
དེ་ལྟ་ནའང་བྱང་ཕྱོགས་པད་མ་བླ་མཚོར་གནས་པའི་ཀླུའི་རྒྱལ་པོར་ཟག་མེད་མངོན་ཤེས་ཡོད་གཤིས།
བླ་མཚོ་འདི་ལ་སྔགས་འཆང་ཆེན་པོས་གནོད་འཚེ་བྱེད་པ་ཤེས་ནས་ཁྱིའུ་ལོ་བརྒྱད་ཙམ་ཞིག་ལ་སྤྲུལ་ཏེ་
མཚོ་མཐའ་བསྐོར་བའི་ཁལ་ད་ཡོད་པའི་ཚེ། བླ་མཚོའི་ལྷོ་ཤར་གྱི་མཚམས་སུ་རྔོན་པ་ཞིག་ཀོ་བ་བཏང་ནས་
ཙ2
༤༧



ཉ་ལ་དོལ་འགྲེམས་བཞིན་འདུག་པ་ལ། ཀླུ་རྒྱལ་གྱི་སྤྲུལ་པ་ཁྱིའུས་འདི་སྐད་དུ། ཚུར་ལ་གསོན་དང་སྟོབས་
ལྡན་ཇོན་པའི་བུ། ལྷོ་ཕྱོགས་གནོད་བྱེད་སྐྱེ་བོ་མཐུ་ཆེ་རུང༌། ཁྱེད་ལ་འདུལ་སྐལ་ལྡན་ཞིང་ལས་སྨོན་ཡོད།
ཀླུ་ཡི་རིན་ཆེན་དབྱིག་གི་བརྡར་རྡོ་འདིར། མཚན་ཆ་གང་བརྡར་རེག་པས་ཟློག་མི་ནུས། རྫས་སྔགས་སྲུང་
བ་གང་གིས་ཐུབ་མི་སྲིད། རྔོན་པའི་གྲི་གུག་འདི་ཡིས་བརྡར་བྱས་ནས། གནད་དུ་སྣུན་ཅིག་སྟོབས་ལྡན་
རྔོན་པའི་བུ། ཞེས་བརྗོད་པ་དང་ཆབས་ཅིག་ནོར་བུ་དབྱིག་གི་བརྡར་རྡོ་རྔོན་པའི་བུར་སྤྲད་ནས་མཚོར་ཐིམ།
རྔོན་པ་དེས་ཀྱང་ཀླུ་རྒྱལ་གྱིས་ཅི་གསུངས་ལྟར་ཁས་ལེན་དམ་བཅའ་བཞགས་ཏེ་གྲི་གུག་ནོར་བུས་བརྡར་
ནས་བློ་ཕབ་ཏེ་བསྡད།། །
དེའི་ཚེ་དེའི་དས་སྔགས་འཆང་ཆེན་པོ་ཟླ་བ་བཞི་པའི་ཚེས་བཅོ་ལྔའི་ཟླ་བ་ཤར་བ་དང་བྱང་ཕྱོགས་མཚོ་
ཁར་འབྱོར་ནས་མཆོད་གཏོར་བཤམས་ཤིང་གསེར་སྐྱེམས་ཕུལ་ནས། ཛ་ཏི་དང་སྤོས་དཀར་གྱི་དད་པ་ཡང་
ལེགས་པར་སྦྱར་ཏེ་ཞི་བས་ཀླུ་མོ་བཀུགས་ཀྱང་མ་ཁུག་པས་ན། ལྕགས་ཕུར་བརྒྱད་ལ་དུག་ཁྲག་བསྐུས་ནས་
མཚོ་མཐར་བརྒྱབ། དེ་ལ་དར་མཚོན་གྱི་དྲ་བ་རྩེ་བརྒྱད་བརྒྱན། སྐམ་ཐུན་དང་རློན་ཐུན་བཅས་པའི་
རྫས་སྣ་མཚོར་བསྐུར་ཅིང་། ཁྱུང་ནག་གི་བསྐྱེད་རིམ་ལ་གནས་པ་དེའི་ཚེ་ན། མཚོ་དེ་ནི་ཇ་བསྐོལ་བ་བཞིན་དུ་
འཁོལ་བས། ཀླུ་རྒྱལ་ནད་མནར་གྱིས་མ་བཟོད་པར་མཚོ་སྟེང་དུ་ཐོན་ཏེ། ཁོ་རེ་སྟོབས་ལྡན་ཇོན་པ་ཁྱོད་ཀྱིས་
བཟོད་པར་འདུག་གམ། ཁྱེད་ཀྱིས་ཁས་ལེན་དམ་བཅའ་ཉི་མ་དེ་རིང་ཡིན། ཞེས་བརྗོད་བཞིན་དུ་རྔས་མགོར་
སྐད་གསང་གིས་བོས་པས། རྔོན་པས་ཀྱང་མགྱོགས་པར་ལངས་ནས་བལྟས་ཙ་ན། མཚོ་ནི་འཁོལ་ཞིང་འུར་
སྒྲས་ཁེངས་པར་ཤེས་ཏེ། གྲི་གག་ལག་ཏུ་བཟུང་ནས་མཚོ་མཐའ་བསྐོར་བ་ན། སྔགས་པ་འཇིགས་སུ་རུང་བ་
ཞིག་མཚོ་ཁར་འདུག་པ་མཐོང་མ་ཐག སོམ་ཉི་མེད་པར་གྲི་གུག་དེ་སྔགས་པའི་མགོ་བོར་བསྣུན་པས་ཞྭ་
ནག་ཕྱོགས་སུ་འཐོར་ཞིང་རལ་པ་ཡང་བཅད། རྨ་ཡང་ཕྲན་བུ་བཟོས་སྟབས། སྔགས་པ་ཞམ་སྟེ་རྔོན་པའི་ཐ་
ཚིག་ཇི་ལྟར་བསྒྲགས་པ་ལྟར་ཁས་བླངས་ཤིང་། མཚོ་མཐའི་ཕུར་པ་དང་རྫས་སྣ་ཡོངས་སུ་བསྡུས་ནས།
ཟློག་བྱེད་ཀྱི་སྔགས་ཀྱང་བཏབ་པས་མཚོ་མོ་སྔར་བཞིན་གྱུར། འོན་ཀྱང་རྔོན་པས་བསྟན་དགྲ་སྒྲོལ་བ་སྙིང་
རྗེའི་ཡུལ་མ་ཡིན། ཞེས་བརྗོད་དེ་སླར་ཡང་གྲི་གུག་བསྣུན་པས་སྔགས་པ་སྐད་ཅིག་དེ་ཉིད་དུ་བསྒྲལ་ཏོ།།
དེའི་སང་ཉིན་ཀླུ་རྒྱལ་བུ་མེད་ཞིག་ཏུ་སྤྲུལ་ཏེ་རྔོན་པའི་རྩར་ཡོང་ནས་འདི་སྐད་དུ། ཚུར་ལ་དར་ཅིག་
གསོན་དང་དྲིན་ཅན་རྔོན་པའི་བུ། རྔོན་པ་ཁྱེད་ལ་དྲིན་ལན་བཟང་པོ་ཅི་ནས་འཇལ། རྔོན་པའི་ཐུགས་ལ་
གང་དགྱེས་ཀླུ་མོ་ང་ཡིས་འབུལ། རྔོན་པ་འདི་རུ་མ་བཞུགས་ཀླུ་ཡི་ཡུལ་དུ་ཕེབས། ཞེས་བརྗོད་དེ་རྔོན་
པ་རྒྱབ་ཏུ་འཁུར་ནས་གདན་དུ་དྲངས་པས། རྔོན་པ་ཡང་སྣང་བ་གྱུར་ནས་མཚོ་ནང་དུ་ཡོད་པའི་བསམ་པ་
ལྟ་ཅི། ས་སྟེང་འཇིག་རྟེན་གྱི་ཡུལ་ཕུན་སུམ་ཚོགས་པ་ཞིག་ཡིན་སྙམ་སྟེ་ཉིན་ཞག་སོང་བ་ཡང་མ་ཚོར་
བའི་ངང་ནས་ཟླ་བ་གཅིག་ལྷག་ཙམ་པ་སོང་བའི་ཚེ། རྔོན་པས་འདི་སྐད་དུ། ཀླུ་ཡིས་དྲིན་ལན་བཀུར་བསྟི་
༤t



བཟང་ནས་བྱུང༌། རྔོན་པ་སྐྱིད་པའི་ཉིན་ཞག་མང་དུ་སོང་། རིན་ཆེན་དབྱིག་གི་བརྡར་རྡོ་ཀླུ་མོར་འབུལ།
རྔོན་པ་མཚོ་སྟེང་ཡར་ལ་སྐྱེལ་གྲོགས་མཛོད། ཅེས་བརྗོད་པས། ཀླུ་རྒྱལ་གྱིས་མི་ཡི་ནོར་བུ་དགོས་འདོད་
ཀུན་འབྱུང་དེ་རྔོན་པའི་སྤྱི་བོར་བཞག་ནས་མཚོ་སྟེང་ད་བསྐུལ་ལོ།།
དེ་ཚེ་རྔོན་པ་སྔོན་གྱི་གནས་ཚང་བཟའ་མི་རྒན་གོག་གཉིས་སར་འབྱོར། ནོར་བུ་རིན་པོ་ཆེ་མཆོང་གི་
གའུ་ནང་ནས་བཏོན་ཏེ་བསྟན་པས། བཟའ་མི་གཉིས་ཡ་མཚན་ཞིང་ངོ་མཚོར་སྐྱེས་ནས་འདི་སྐད་ད། ནོར་བུ་
འདི་འདྲ་ས་སྟེང་གཞན་ན་དཀོན། ཞིབ་པར་མིང་དང་རིགས་སོགས་ཤེས་པར་དཀའ། འདི་ནས་དཔག་ཚད་
འགའ་ཞིག་འདས་པའི་ས། ཀེའུ་རིར་དྲང་སྲོང་བློ་གྲོས་རབ་གསལ་བཞུགས། དེ་ཡི་དྲུང་དུ་སོང་ལགས་
བཟའ་མིའི་ལུང་བསྟན་ཡིན། ཞེས་བརྗོད་མ་ཐག རྔོན་པ་ནི་དྲང་སྲོང་གི་མཚན་ཐོས་པ་ཙམ་གྱིས་དགའ་བ་
སྐྱེས་ནས་ད་ལྟ་རང་མཇལ་ཨང་བསམ་པ་ཞིག་བྱུང༌། དེ་ཕྲལ་རྔོན་པས་དྲང་སྲོང་གི་དྲུང་དུ་བཅར་ནས་ནོར་
བུའི་ནོར་ཉམས་ཁྱེད་ཀྱིས་མཛོད། ཅེས་ཞུས་པས། དྲང་སྲོང་གིས་འདི་ལས་དབང་གིས་ཀླུ་ཡི་ཡུལ་དུ་བྱུང་།
བྱུང་རུང་ནོར་བུ་རྔོན་པའི་ལག་ཏུ་ཐོབ། ཁྱེད་ཀྱིས་སྐྱེ་འགྲོའི་དོན་ཆེན་སྒྲུབ་ནས་འདུག ཅེས་གསུངས་ནས་
ནོར་བུ་གཙུག་ཏུ་བཞེས་ནས་རྔོན་པ་དང་བཅས་ཀེའུ་རིའི་བྲག་ཕུག་ཏ་ཕྱག་ཕེབས། །
དེ་ནས་རྔོན་པས་ལས་ངན་བསགས་པའི་སྡིག་གྲིབ་དག་ཆེད་ལུས་ལ་བསང་འཁྲུས་བྱས་ཤིང་། ཡིད་
ནས་འགྱོད་སེམས་དང་བཅས་ཕྱག་དང་བསྐོར་བ་སོགས་ཟླ་བ་གཅིག་ཙམ་ལེགས་པར་བྱས། དེ་ནས་ཇི་
ལྟར་རྔོན་པས་གསོལ་བ་བཏབ་དོན་བཞིན་ཟླ་བ་རྟིང་མའི་ཚེས་བརྒྱད་ཉིན་གང་དུ་ཚངས་པ་འད་བའི་ཁྲུས་
ཀྱི་རྫིང་བུ་རུ། དྲང་སྲོང་དང་རྔོན་པ་བྱོན་རྩ་ན། ལྷ་བཙན་དྲི་ཟ་དང་བཅས་པའི་མཛེས་མའི་རིགས་ཀྱིས་སྐུ་
འཁྲུས་གསོལ་ཞིང་གླུ་གར་ལེན་པར་གཟིགས་པ་ན། ཡ་མཚན་དགའ་བའི་ལྟད་མོས་ཉི་མ་སོང་བ་ཡང་མ་
ཚོར་ཞིང་། རྔོན་པའི་བསམ་བློ་ཡང་གྱུར་ནས་འདི་སྐད་ད། དེ་རིང་ཡ་མཚན་ལྟད་མོ་ཤིན་ཏུ་ཆེ། དེ་འདྲའི་
མཛེས་མའི་ཁྲོད་ནས་གཅིག་ཙམ་ཞིག རྔོན་པས་འཛིན་ད་རུང་ངམ་ཇི་ལྟར་ལགས། ཞེས་གསོལ་ནས་ཕྱག་
གྲངས་མེད་འཚལ་བས། དྲང་སྲོང་གིས་འདི་སྐད་དུ། ཚུར་ལ་ཉོན་དང་སྟོབས་ལྡན་ཇོན་པའི་བུ། གོ་ལོག་
རྨོངས་པའི་བསམ་བློ་མ་གཏོང་ཞིག ཀླུ་ལ་ནོར་བུ་དོན་ཡོད་ཞགས་པ་ཡོད། དེ་འདྲ་བྱུང་ན་གནོད་སྤྱིན་དྲི་
ཟའི་རིགས། གཅིག་ཙམ་བཟུང་ཚོད་འདུག་པ་ཐབས་གཞན་བྱེད། ཅེས་གསུངས། རྔོན་པས་དྲང་སྲོང་ལ་
ཕྱི་ཕྱག་འཚལ་ནས་དེ་མ་ཐག་དོན་ཡོད་ཞགས་པ་ལེན་དུ་ནམ་ཉིན་མཚན་མེད་པར་ཕྱིན་པས་ཉིན་གསུམ་ལ་
པད་མ་བླ་མཚོར་འབྱོར་པ་ན། ཀླུ་རྒྱལ་ལ་འདི་སྐད་ད། སྔོན་ཆད་ཀླུ་མོས་གནང་བའི་ནོར་བུ་འདི། བདག་ལ་
མི་དགོས་ཀླུ་མོ་རང་ལ་འབུལ། འདི་བཞེས་བདག་ལ་དོན་ཡོད་ཞགས་པ་དེ། ཞ་འདོད་རྔོན་པ་བདག་ལ་
བསྩལ་དུ་གསོལ། ཞེས་གསོལ་བར། ཀླུ་རྒྱལ་གྱིས་འདི་སྐད་དུ། རྔོན་པ་དྲིན་ཅན་ཡིན་པས་འབུལ་བར་
ངེས། དོན་ཞགས་མཚོ་ནས་བླང་ཏེ་ད་ལྟ་འབུལ། ཞེས་གསུངས་ཏེ་དེ་ཕྲལ་དོན་ཞགས་རྔོན་པར་གནང་ནས་
ཚp



མཚོར་མོར་ཐིམ། དེ་ནས་རྔོན་པས་ཉིན་མཚན་ལྟོས་མེད་ཕྱིན་པ་ན་ཉིན་ཞག་གཉིས་ལ་སླར་ཀེའུ་རིར་དྲང་
སྲོང་གི་དྲུང་དུ་འབྱོར། དེའི་དུས་ཚེས་བཅོ་ལྔའི་ནམ་སེང་ཞིག་ལ་དོན་ཞགས་རྔོན་པའི་སྤྱི་བོར་ཁྱེར་ནས་དྲང་
སྲོང་དང་བཅས་ཚངས་པ་འདུ་བའི་ཁྲུས་ཀྱི་རྫིང་བུའི་ཁར་ཕེབས། རྔོན་པ་སྔོན་མ་ལྟར་མེ་ཏོག་གི་བསེབ་ཏུ་
ཡིབ་བཅུག དྲང་སྲོང་ཆེན་པོས་ལྷ་བཙན་དྲི་ཟ་དང་བཅས་པ་ཁྲུས་ལ་སྤྱན་དྲངས་པས་གོ་རིམ་བཞིན་བྱོན།
ཁྱད་པར་དྲི་ཟའི་སྲས་མོ་ཡིད་འཕྲོགས་འཁོར་བཅས་སྔོན་མ་ལས་ཀྱང་རིན་པོ་ཆེའི་རྒྱན་བཟང་བ་བཏགས་
ནས་ཁྲས་མཛད་ནས་ནམ་ཁར་འཕུར་ལ་ཉེ་བའི་སྐབས། དྲང་སྲོང་གིས་ཕྱག་བརྡ་མཛད་པས་མོད་ལ་ན་
པས་ཞགས་པ་འཕངས། ཡིད་འཕྲོག་སྲས་མོར་ཞགས་པ་ཕོག་ཅིང་ཁོན་ཏེ་བྱ་ལ་རྡོ་ཕོགས་པ་བཞིན་ལྷུང་།
དེ་ཚེ་དྲང་སྲོང་གིས་བུ་མོའི་གཙུག་རྒྱན་དོ་ནུབ་རྔོན་པའི་ལག་ཏུ་གནང་། དོན་ཞགས་ཀྱང་སྐུ་ལུས་ནས་
དཀྲོལ་བར་ན། ཞེས་གསུངས། དེ་ལྟར་རྔོན་པས་གཙུག་རྒྱན་བཟུང་ཞིང་དོན་ཞག་དཀྲོལ་བ་ན། ཡིད་འཕྲོག་
ཤུགས་རིང་ནར་ནར་གྱིས་ཁྲུས་རྫིང་ནས་ཆབ་མཆོད་ཅིང་སྐུ་ལ་གསོལ། དེ་ནུབ་ལྷ་མི་གསུམ་ཀ་ཀིའུ་རིའི་
བྲག་ཕུག་ཏ་ཕེབས་ཤིང་སོ་སོའི་རྣམ་རྟོག་ས་བོན་དབང་གི་མནལ་མ་ཁག་དྲང་སྲོང་ཆེན་པོ་མཐུན་གྱི་མཚམ
ས་སུ་འོད་གསལ་ལ་ཚངས་པ་དང་རྒྱ་སྦྱིན་གྱིས་མེ་ཏོག་བསྣམས་ནས་བྱང་ཕྱོགས་ཕོ་བྲང་དགའ་བའི་
བསམ་གླིང་ལ་གས་པའི་ཚུལ་མཛད་པའི་རང་སྣང་ཤར། ནམ་ལངས་པ་དང་དྲང་སྲོང་གིས་རྔོན་པར། ཡིད་
འཕྲོག་ཁྱེད་ཀྱི་གྲོགས་སུ་ཡོང་ཐབས་མེད་གཤིས། བྱང་ཕྱོགས་མངའ་ལྡན་པའི་ཆོས་རྒྱལ་ནོར་བཟང་ལ་ཕུལ་
གྱུར་ན། རྔོན་པ་ཁྱེད་ཀྱིས་འདོད་དོན་སྒྲུབ་ཡོང་ཞེས་གསུངས་ནས་བསླབ་སྡོམས་ཀྱང་མཛད་པ་ལྟར། རྔོན་
པས་ཀྱང་དམ་བཅད་དེ་གཡས་སུ་དོན་ཞགས་དང་ཡིད་འཕྲོག་ཁྲིད། གཡོན་དུ་གཙུག་རྒྱན་དོ་ཤལ་ཁར་ནས་
བྱང་ཕྱོགས་སུ་ཆས་པ་ཞག་གསུམ་ལ་ཕོ་བྲང་དགའ་བའི་བསམ་གླིང་གི་སྒོ་དྲུང་དུ་འབྱོར།།
དེ་ཚེ་ཕོ་བྲང་གི་སྒོ་ར་བས་ཡིད་འཕྲོག་གི་སྐུ་གཟུགས་ལ་ལེགས་པར་བརྟག་ནས་རྔོན་པས་ཇི་ལྟར་
གསོལ་བ་དེ་ལྟར་སྒོ་ར་བ་རིམ་གྱིས་རྒྱལ་པོའི་སྙན་ལམ་དུ་གསོལ་བས། རྒྱལ་པོ་རབ་ཏུ་དགྱེས་ནས་སྒོ་
དྲུང་འགག་གི་རྔོན་པ་དང་ན་ཆུང་བཅས་པ་ང་ཡི་མདུན་དུ་ཐོངས་ཤོག་ཅེས་བཀའ་ཕེབས་པ་དང་། རྔོན་པ་
དང་ཡིད་འཕྲོག་གཉིས་རྒྱལ་པོའི་གསེར་ཁྲིའི་མདན་དུ་བཅར་ཏེ། རྔོན་པས་ཡིད་འཕྲོག་གི་ཡོང་རྐྱེན་ཞིབ་
ཏུ་གསོལ་ནས་གཙུག་རྒྱན་དང་ཡིད་འཕྲོག་ཕུལ་གཤིས། རྔོན་པའི་མིང་དུ་བཛ་པ་ནི་བི་ཧ་ན་ཞེས་གཟེངས་
བསྟོད་ནས་གནང་ཆ་གྱ་ནོམ་པ་བསྩལ། དེར་བརྟེན་ཡབ་ཡུམ་གཉིས་ཀྱང་རབ་ཏུ་དགྱེས་ནས་ཡབ་ནོར་
ཆེན་གྱིས་འབངས་རྣམས་ལ་བཀའ་བསྒོས་ཏེ། ཡིད་འཕྲོག་གཞོན་ནུ་ནོར་བཟང་གི་ཁབ་ཏུ་བཞེས་པའི་
དགྱེས་སྟོན་གྱི་མཛད་སྒོ་རྒྱ་ཆེ་བཤམས་སོ།
དེ་ཚེ་སྐྱེ་བོ་ཕོ་མོ་ཀུན་ནས་ཡིད་འཕྲོག་གི་མཛད་བཟང་ཡང་མཛངས་མའི་བྱ་སྤྱོད་ཀུན་ཚང་ཞིང་། ཡིད་
འཕྲོག་མཐོང་བའི་རྗེས་སུ་བཙུན་མོ་ལྔ་བརྒྱ་ཀུན་སྤྲེའུ་ལྟར་སོང་འདུག ཅེས་ངོ་ལྐོག་ཏུ་གླེང་བའི་རྐྱེན་པས།
*༠་



བཙུན་མོ་ལྔ་བརྒྱ་ཁྲོ་ལངས་ཤིང་བློ་ངོར་མི་གཤོང་བའི་ཁོ་རང་ཚོ་ནང་ཚོགས་སུ་ཡིད་འཕྲོག་མི་འདོད་པའི་
ལབ་གླེང་སྣ་ཚོགས་བརྗོད། དེ་རྣམས་ཀྱི་ཁྲོད་ནས་གཡོ་འཕོངས་ལ་མཁས་ཤིང་བྱང་ཆུབ་པ་དོན་གྲུབ་
དཔལ་མོས་བརྒྱུད་བསྐུལ་འོག ཁ་གོ་ཆོད་པའི་བཙུན་མོ་བཞིས་རིན་པོ་ཆེའི་ཕྱག་རྟེན་དང་སྦྲག་གསང་
ཐབས་ཀྱིས་ཐབས་དང་རྫུན་ངག་རྫུ་འཕྲུལ་ཆེ་བའི་མཆོད་གནས་ཧ་རིའི་དྲུང་དུ་བཅར་ཏེ། མཐུ་སྟོབས་སྲེག་
མནན་ཟོར་འཕེན་ཇི་དགོས་ཀྱང་། ཡིད་འཕྲོག་མེད་པའི་ཐབས་ཤེས་ཤིག་ཅེས་ཀྱང་འཚལ། ལེགས་འབུལ་
མཆོད་གནས་ཆེན་པོའི་ཐུགས་འདོད་ལྟར་འབུལ། ཞེས་ཇི་ལྟར་ཞེས་པའི་དོན་རྣམས་ཧ་རི་ནས་ཁས་ལེན་
བྱུང་མཚམས་ཕྱིར་ལོག
དེའི་ཚེ་ཧ་རིས་གཡོ་འཁྲལ་གཏོར་བཅོས་སྣ་ཚོགས་བྱས་རྐྱེན་ཡབ་ནོར་ཆེན་ལ་རྨི་ལམ་ངན་པ་མང་པོ་
བྱུང་བས་ཡབ་ཐུགས་མ་བདེ་བས་མཆོད་གནས་ཧ་རིའི་དྲུང་དུ་མོ་ཆེན་ཞུས་འབྲས་ལ། མོ་ད་རེས་ལས་ཚུབ་
པ་ཡོང་མ་མྱོང་། ཁྱེད་ཡབ་སྲས་གཉིས་ཤིན་ཏ་འཚུབ། གཉའ་རེངས་མི་རྒོད་མང་པོ་ཁ་རྒྱས་པས། འདི་ལོ་
ཕར་འདུལ་དཔུང་གིས་མ་བཅོམ་ན། ཕྱི་ལོ་ཚུར་འདུལ་རྒྱལ་པོའི་ཆབ་སྲིད་ཉམས། རིམ་གྲོ་འབད་དེ་
ནོར་བཟང་དཔུང་བཅས་བརྫོངས། ཕར་རོལ་དགྲ་མགོ་གནོན་པའི་བཟང་ངོ་ཤར། ཞེས་གསོལ་བས་ཡབ་ཀྱིས་
ན་རེ། ཕྱོགས་དེར་དཔུང་འདེགས་མི་དགོས་པའི་རིམ་གྲོས་བཟློག་པ་ཞིག་མཆིས་སམ། ཞེས་བཀའ་བསྩལ།
ཧ་རིས་ན་རེ། དགྲ་པོ་འདལ་བར་ནོར་བཟང་མི་གཏོང་རང་ཟེར་ན། རྒྱལ་པོའི་ཆབ་སྲིད་དགྲ་བོས་བཟུང་བ་
ལས་འོས་མི་འདུག ཅེས་བརྗོད་ནས་མོ་ཆས་བསྡུས། ཡབ་ནོར་ཆེན་ཐུགས་མ་བདེ་བར་ཕྱིར་ཕོ་བྲང་ད་ཕེབས་
ནས་ནོར་བཟང་དྲུང་དུ་བོས་ཏེ་འདི་སྐད་དུ། སྔོན་དུ་ང་ལ་རྨི་ལམ་ངན་པ་རིམ་པས་བྱུང་བས་མཆོད་གནས་
དྲུང་དུ་མོ་ལུང་ཞས། མོ་ལུང་ང ན་ཞིང་མི་རྒོད་འདལ་སྐལ་ཁྱེད་རང་ལས་གཞན་མེད་གཤིས། ནོར་བཟང་
དཔུང་དང་བཅས་ངེས་པར་འགྲོ་དགོས་པའི་བཀའ་བསྩལ།
དེ་ཕྲལ་དེ་ལྟ་བུའི་གཏམ་ངན་དེ་ཡིད་འཕྲོག་མས་མཁྱེན་ཏེ་ཡུམ་དང་ལྷན་ཅིག་ཡབ་ཀྱི་དྲུང་དུ་བཅར་
ནས་ནོར་བཟང་མི་ཡུལ་གཞན་ད་ཕེབས་མི་དགོས་པའི་དགོངས་འཁྲོལ་ཡོང་བའི་སྐྱབས་འཇུག་ཞུས་ཀྱང་།
ཡབ་ནི་ཐུགས་རུ་གཏུམ་པས་བསམ་ཕྱོགས་ལས་བཀའ་བཀྱོན་མཛད་དེ། ནོར་བཟང་མི་རིང་མྱུར་དུ་ཐོན་
པར་བྱེད། སང་ཉིན་དམག་སྒར་བྱིངས་ཀྱི་གོ་ཆ་རྣམས་རང་གཤོམ་ལྷོ་སྒོའི་ཐང་དུ་བརྩིས་བཞག་བྱ། ཞེས་
བཀའ་བསྩལ།
དེ་ནས་ཞག་ཤས་རྗེས་སུ་ཡབ་ཀྱིས་ཕ་མེས་དུས་ཀྱི་ཁྱད་ནོར་གོ་ཆའི་རིགས་རྣམས་ནོར་བཟང་ལ་གནང་
ཞིང་། ཞལ་གྲོའི་རྟེན་འབྲེལ་དང་བསྟུན་ཡིད་འཕྲོག་མས་གོ་ཆ་རིམ་གྱིས་ནོར་བཟང་གི་སྐུ་ལ་གསོལ། དེ་
ལྟར་ཡབ་ཡུམ་ཡིད་འཕྲོག་དང་བཅས་པས་ནོར་བཟང་དཔོན་གཡོག་ལ་མགུལ་དར་ཕུལ་གྲུབ་པ་དང་། ནོར་
བཟང་གིས་ཡབ་ཡུམ་གཉིས་ཀྱི་སྙན་ལམ་དུ། བདག་ཉིད་བྱང་ནས་མ་འཁོར་བར། ཡབ་ཡུམ་གཉིས་ནས་
༡



ཡིད་འཕྲོག་འདིར། བྱམས་དང་སྙིང་རྗེའི་ཐུགས་ནས་མ་དོར་ལགས། ཞེས་གསོལ་ནས་གཙུག་རྒྱན་ཡུམ་གྱི་
ཕྱག་ཏུ་འབུལ་ལམ་ནས།
སང་ཉིན་སྔ་ཆར་རྡོ་བཅལ་ཐོག་ཏུ་ཡབ་ཀྱིས་སྐྱེལ་མ་མཛད། ལྷོ་སྒོའི་ཐང་དུ་ལྔ་རྒྱས་ཕེབས་སྐྱེལ་
ནས། ལོ་བཙས་དང་པོར་ཡུམ་གྱིས་སྐྱེལ་ཆང་དང་། ལ་བཙས་གཉིས་པར་ཡིད་འཕྲོག་མས་སྐྱེལ་ཆང་
བཏེགས་ནས་རིང་པོའི་སར་ཕེབས་པ་ན། སྟག་ལ་ལ་ཐོག་ཅེས་པའི་མཐོ་ཞིང་གྲང་བའི་ས་དེར་འབྱོར་པ་ན།
ལ་བཙས་དེའི་མདན་ད་བསང་གསོལ་འཕྲིན་བཅོལ་རྒྱས་པར་མཛད་དེ་རིང་པོར་བགྲོད་པའི་ས་ཞིག་ནས་མི་
རྒོད་ཀྱི་སྡེ་སྣེ་ཟིན་པས་ནོར་རྫི་མང་པོ་འཕྲད་པ་ལ་མི་རྒོད་ཕ་བུའི་གནས་ཡུལ་གང་ད་ཡོད་པ་དྲིས་གཤིས།
ནོར་རྫིས་འདི་ནས་ཞག་ལྔ་བགྲོད་པའི་ས་ན་ཡོད་ཚུལ་བྱུང་བ་དེར་དཔུང་བཏེགས། །
ནོར་བཟང་གི་དཔུང་ཚོགས་མཐོང་བ་ཙམ་གྱིས་ཀན་སྐག་ཅིང་ངལ་བར་གྱུར། མི་རྒོད་ཕ་བུ་དཔུང་ཚོགས་
དང་བཅས་ནོར་བཟང་གིས་མདན་ད་ཡོང་ནས་གཡུལ་བཤམས། ནོར་བཟང་གིས་ཡབ་ཀྱི་བཀའ་བཞིན་མི་
རྒོད་ཕ་བུ་གསུམ་ཚར་བཅད་དེ། བྱིངས་རྣམས་ཀུན་ཆབ་འོག་ཏུ་བསྡུས་ནས་ནང་པ་སངས་རྒྱས་པའི་བསྟན་
པར་བསྒྱུར་བའི་སྐབས་དེར།།
བྱང་ཕྱོགས་མངའ་ལྡན་དུ་བཙུན་མོ་ལྔ་བརྒྱས་མཆོད་གནས་ཧ་རི་ལ་ནོར་བཟང་མེད་ཤུལ་དུ་ཡིད་འཕྲོག་
སྒྲོལ་ཐབས་དགོས་པའི་རྟིང་བསྐུལ་ནན་ཞུས་བྱས་པས་ན། སླར་ཡང་ཧ་རིས་ཡབ་ནོར་ཆེན་གྱི་རྨི་ལམ་
དཀྲུགས་པས་རྨི་ལམ་ངན་པ་བཟློག་ཐབས་སུ་རིམ་གྲོར་རྫས་རིགས་སྣ་ཚོགས་དགོས་པའི་ཐོག་ལྷག་པར་
ད་ཡིད་འཕྲོག་གི་སྙིང་ཚིལ་ལེན་དགོས་པ་སོགས་ཆབ་སྲིད་ཀྱི་དོན་ཆེན་ཡིན་ཁལ་གྱི་ནན་བསྐུལ་ཞུས།
ཡབ་ནོར་ཆེན་གྱིས་མཆོད་གནས་གྱིས་བརྗོད་དོན་ལྟར་བཙུན་མོ་ལྔ་བརྒྱར་ཡིད་འཕྲོག་སྒྲོལ་ནས་སྙིང་ཚིལ་
ལེན་དགོས་པའི་བཀའ་བཏང་བས། མཆོད་གནས་ཧ་རིས་རུ་སྣ་དྲངས་ཏེ་ལྔ་བརྒྱའི་དམག་གིས་ཕོ་བྲང་གི་
མཐའ་བསྐོར་ནས་ཀི་སྒྲ་ལྷང་ལྷང་བསྒྲགས་པའི་འདོད་དོན་ཇི་ཡིན་ཡིད་འཕྲོག་མས་མཁྱེན་ནས་ཡུམ་གྱི་དྲུང་
དུ་བཅར་ནས་གནས་ཚུལ་རྣམས་ཇི་ལྟ་བ་བཞིན་གསོལ། ཡུམ་གྱིས་ཕོ་བྲང་གི་ཡང་སྟེང་དུ་ཕེབས་ཏེ། ཧ་རི་
ལྔ་བརྒྱར་ཞལ་ཏ་མཛད་ཀྱང་ཉན་འཇོག་མེད་གཤིས། ཡུམ་གྱིས་གཙུག་རྒྱན་ནོར་བུའི་དོ་ཤལ་ཡིད་འཕྲོག
མར་གནང་། ཡིད་འཕྲོག་མས་དེ་མ་ཐག་མགུལ་དུ་བཞེས་ནས་ཕོ་བྲང་གི་ཡང་ཐོག་ཏུ་ཕེབས་ནས་བྱ་འཕུར་
བ་བཞིན་བར་སྣང་ལ་འགྱིང་བག་དང་བཅས་བྱོན་པས། ལྔ་བརྒྱ་ཁ་སྐྱེངས་ནས་ང་ལན་ཁྱོད་ལན་ཟེར་ནས་
ནང་འཐབ་ཀྱི་ཀོ་ཅོས་འགེངས་སོ། ཡིད་འཕྲོག་མས་ཡར་ལམ་ཀེའུ་རིའི་དྲང་སྲོང་ཆེན་པོའི་སར་བཅར
ནས་ནོར་བཟང་ལ་ཕྱིར་ལན་དང་བུ་མོའི་སོར་གདུབ་འབུལ་རྒྱུ་བཞགས་ནས་ལྗོན་པའི་ཡུལ་ལ་ཆས་སོ།།
སྐབས་དེར་ནོར་བཟང་དཔུང་བཅས་ནི་བྱང་ཕྱོགས་ཡུལ་ངན་དེ་དག་བསྒྲལ་ནས་སྟག་ལ་ལ་ཐོག་ཏུ་
འབྱོར་ནས་ལྷ་རྣམས་ལ་གཏང་རག་མངའ་གསོལ་བས་དེའི་ཤར་ཕྱོགས་ནས་མངའ་ལྡན་ལྷ་ཡི་སྤྲུལ་པའི་བྱ་
༢



རོག་གཉིས་བྱང་། དེ་གཉིས་ནས་ཡབ་ཡུམ་སྐུ་ཁམས་བཟང་ཡང་། ཡིད་འཕྲོག་བདེ་འཇགས་མེད་པའི་
རྟགས་མཚན་གསལ་སྟོན་བྱུང་བས། ནོར་བཟང་ཞལ་ངོ་ནག་པོར་གྱུར་ནས་ལྷ་གསོལ་བའི་ཆས་རྣམས་
ཀྱང་ཞབས་ཀྱིས་གཏོར་ཞིང་། བྱ་རོག་དེ་གཉིས་ལ་མདའ་ཡིག་བསྩལ། བྱ་རོག་གཉིས་ནས་མདའ་ཡིག་
ཁྱེར་ཏེ་ཡབ་ཆེན་ཐོག་བསྐོར་ད་ཕེབས་པའི་སྐུ་མདན་ངར་སྐད་བསྒྲགས་པ་དང་། ཡབ་ཀྱིས་དེ་ཕྲལ་མདའ་
ཡིག་ཕྱག་ཏུ་བཞེས་ནས་གཟིགས་པ་ན། ནོར་བཟང་གི་བཀའ་འཕྲིན་ཡིན་པ་མཁྱེན་ནས་དགྱེས་པར་གྱུར་
ཅིང་། བཀའ་འཕྲིན་ནང་གསལ་གདོང་བསུའི་རིམ་པ་ལེགས་པར་ཡབ་ཀྱིས་བཀའ་བསྒོས་པ་ལྟར་ཨུང་
བསར་ཞེས། དེ་ནས་ཞག་ཤས་སོང་བའི་ཚེ། ནོར་བཟང་དཔུང་དང་བཅས་པ་ལ་བཙས་གཉིས་པའི་ ཐོག་
འབྱོར་ནས་ཡུམ་གྱིས་བསུ་ཆང་མཆོད་ཅིང་གླེང་མོལ་མང་ཙམ་བྱང་། ལ་བཙས་དང་པོར་ལྔ་བརྒྱའི་བསུ་
ཆང་ལ་ཕུད་སྟོར་མཛད། ལྷོ་སྒོའི་ཐང་དུ་ཡབ་ཀྱི་བསུ་ཆང་ཕེབས་བསྟུན། ནོར་བཟང་གདན་ལ་མ་བཞུགས་
པར། གཞུ་ལ་མཁར་བ་མཛད་དེ། བདག་ཉིད་བྱང་དུ་འགྲོ་ཁར་ཡབ་ཡུམ་གཉིས་ལ་ཞུས་པའི་གཏམ་
རྣམས། ཡབ་ཆེན་རྒྱལ་པོས་ཞལ་བཞེས་མ་འགྱུར་བ་ཡོད་དམ། བདག་གི་བརྩེ་བའི་ཡིད་འཕྲོག་མཐོང་
ས་ན་མི་འདུག ཡབ་ཆེན་བཀྲིན་ཅན་གྱིས་ཡིད་འཕྲོག་སྟོན་རོག་གནང་དང་། ཞེས་གསུངས་ཤིང་འགྱོད་
སེམས་ངལ་བའི་ཐོག་ཡུམ་གྱི་བཀའ་མ་བཅག་པར་ཕོ་བྲང་ད་བྱོན་ནོ། །
དེ་ཚེ་ཞག་གསུམ་སོང་བའི་ནམ་སེང་ལ་ནོར་བཟང་གིས་ཡིད་འཕྲོག་འཚོལ་ད་ཐག་རིང་ཤལ་ལམ་
བརྟོལ་ནས་ཕེབས་པ་ན། སྔོན་གྱི་ཡིད་འཕྲོག་མ་བྱུང་རྐྱེན་ཡང་ཀེའུ་རི་དྲང་སྲོང་ཆེན་པོ་ནས་བྱུང་གཤིས། དེར་
ཕེབས་ནས་དྲང་སྲོང་ཆེན་པོར་བཀའ་འདྲི་ལྷུག་པར་ཞུས། དྲང་སྲོང་ནས་ཀྱང་ཡིད་འཕྲོག་མའི་ཕྱིར་ལན་ཞིབ་
ཏུ་གསུངས་ནས་བུ་མོའི་སོར་གདབ་ནོར་བཟང་ལ་གནང་སྟེ་ལམ་དགྲའི་འཇིགས་པ་ལས་ཐར་བའི་སྐྱབས་
སྨོན་མཛད་པས། ནོར་བཟང་ལྗོན་པའི་ཡུལ་དུ་གེགས་མེད་བདེ་འབྱོར་ཐུབ་པ་བྱུང་བ་མ་ཟད། མཇལ་བར་
དཀའ་བའི་དྲི་ཟའི་རྒྱལ་པོ་རྟ་མགོ་ཅན་མཇལ། ལོན་པར་དཀའ་བའི་ལྷ་སྲས་ཡིད་འཕྲོག་བཙུན་མོར་བླངས་ཏེ།
ལྗོན་པའི་ཡུལ་ནས་ཕེབས་རྫོངས་སུ་གནང་བའི་རྟ་དང་། གླང་ཆེན། ཤིང་རྟ་ལ་སོགས་པ་རྫུ་འཕྲུལ་གྱི་དཔུང་
ཆེན་ངང་ནས་སླར་ཡང་བྱང་ཕྱོགས་མངའ་ལྡན་དུ་ཕེབས། དེ་འཕྲལ་ཆིབས་བསྒྱུར་ཚོམས་ཆེན་དུ་གནང་སྟེ་
དགྱེས་སྟོན་ཡང་སྔར་ན་མ་གྲགས་པ་མཛད་པའི་སྐབས་དེར། ནོར་བཟང་ནས་སྔ་ཕྱིའི་ཞི་དྲག་གི་མཛད་པ་
མཛད་ཚུལ་ཞིབ་པར་བཀའ་བསྩལ་བས་སྐྱེ་བོ་མཆོག་དམན་ཀུན་ཡ་མཚན་ཞིང་ངོ་མཚར་བར་གྱུར་རོ།།
དེ་ཚེ་ཡབ་སྲས་གཉིས་ནས་མཆོད་གནས་ཧ་རིས་གཙོས་བྱེ་གཏེ་ཚོར་ཞི་དྲག་གི་ཞིབ་དཔྱོད་ཀྱིས་བྱ་
ངན་རྫུན་ཁུངས་རང་བསྡིབ་ཀྱི་ཁས་ལེན་བྱུང་མཚམས། ཕྱིན་ཆད་ཀུན་གྱི་མིག་ལྟོས་སུ་ཕན་ཆེད་དུ་མཆོད་
གནས་ཧ་རི་ཤིང་རྩེར་སྐྱོན་ནས་དེར་ལྔ་བརྒྱའི་ཚོགས་བསྐོར་བ་ལ་འཁྲིད་ཅིང་། བཙུན་མོ་ལྔ་བརྒྱར་རང་རང་
གིས་བྱེད་བབ་ལ་གཞིགས་པས་ཉེས་ཆད་མཛད། དེ་ཚེ་ཡབ་སྲས་ཡིད་འཕྲོག་གསུམ་གྱི་དམ་སེལ་སོམ་



ཉི་དྲི་མ་སངས་དྭངས་སུ་གྱུར་ཞིང་། ས་སྟག་ཟླ་བ་དང་པོའི་ཆེས་བཅོ་ལྔ་གཟའ་སྐར་ཕུན་སུམ་ཚོགས་པའི
ཉི་ཤར་རུ་ཕོ་བྲང་དགའ་བའི་བསམ་གླིང་གི་ཚོམས་ཆེན་ད་ཡབ་ནས། ནོར་བཟང་ལ་ཁྲི་འདོན་ལེགས་པར
གནང་བའི་དགྱེས་སྟོན་བསམ་གྱིས་མི་ཁྱབ་པ་མཛད། རང་ཞབས་ལྷ་སྡེ། མི་སྡེ་ཉེ་འགྱངས་བར་མ་གཔ་
ན་གནས་པ་ཀུན་ནས་ཁྲི་ཕེབས་དུས་དཀར་གྲོ་དང་བསྟུན་ལེགས་འབུལ་དུ་བཅར་ཏེ། བྲོ་གཞས་དང་། རྟ་
རྒྱུགས་མདའ་འཕེན། མཐའ་ཡི་རྒྱལ་ཕྲན་རྣམས་ནས་ཀྱང་ལེགས་འབུལ་སྤྲིན་ལྟར་གཏིབས། གནམ་ལ་
ཉི་ཟླ་ཟུང་ཅིག་ཏུ་གྲགས་པའི་མཐའ་དབུས་ཀུན་ལ་ཁྱབ་ཅིང༌། ཆོས་ཀྱི་རྒྱལ་པོ་ནོར་བུ་བཟང་པོའི་བཀྲིན་
གྱིས་རྒྱ་གར་ཤར་ཕྱོགས་མཚོན། འཛམ་གླིང་མཐའ་དབུས་ཀུན་ལ་བདེ་སྐྱིད་དར་དཀར་ཡུག་ཅིག་ཏུ་ཁྱབ་
པའི་ལེའུ་རེ་ཞིག་གྲུབ་པ་ལགས་སོ།།



༄༅། །སངས་རྒྱས་གཉིས་པ་པད་མ་འབྱང་གནས་ཀྱི་མཛད་པ་
རྒྱ་ཆེ་བ་དང་། གཏིང་ཟབ་པའི་ནང་ཚན་ཀླུ་ཡུལ་དང༌། སྲིན་ཡུལ།
མུ་སྟེགས་ཡུལ་བཅས་ལ་དམ་པ་ཆོས་ཀྱི་སྒྲོན་མེ་སྤར་བའི་རྣམ་ཐར་
ལིའུ་ལས་ལྷ་མོའི་འཁྲབ་གཞུང་དུ་སྙིང་བསྡུས་བཀོད་པ། །
EEE
，
LEE
སྔོན་བསྐལ་པ་དཔག་ཏུ་མེད་པའི་སྔོན་རོལ་ཏུ། སློབ་དཔོན་ཆེན་པོ་པད་མ་འབྱུང་གནས་ཀྱིས། སངས་རྒྱས་
ཀྱིས་བསྟན་པ་དར་ཞིང་རྒྱས་པའི་ཕྱིར་དུ། བདུད་མུ་སྟེགས་ཀྱི་བསྟན་པ་སྣུབ་པའི་ཕྱིར། སྔོན་རྒྱ་གར་གྱི་
ཡུལ་ན་ག་པུར་ཞེས་བྱ་བ་ན། མུ་སྟེགས་རྒྱལ་པོ་ལོག་པའི་ཆོས་སྦྱིན་ཞེས་པ་ལ། རྒྱལ་ཕྲན་དྲུག་ཅུ་བློན་
པོ་སུམ་སྟོང་ཡོད། འབངས་དང་འཁོར་གཡོག་དགུ་ཁྲི་ཉིས་སྟོང་ཡོད། རྒྱལ་པོ་ལོག་པའི་ཆོས་སྦྱིན་བློན་
འཁོར་དང་བཅས་པ་ཕོ་བྲང་དཀར་ཞལ་མཐིལ་ད་ཕྱག་ཕེབས་པར་ཞུ་ལགས། །
རྒྱལ་པོ་དེ་ནི་དམ་པའི་ཆོས་ལ་གནག་ཅིང་ནག་ཕྱོགས་བདུད་ལ་དཀར་པའི་ཚེ། དེའི་ཡུལ་ལ་ནི་དགེ་
བ་ཏིལ་འབྲུ་ཙམ་ཞིག་བྱ་དབང་མེད། ནོར་ཡོད་ཐམས་ཅད་རྒྱལ་པོས་ཕྲོགས་ཤིང་འདུག ཉམ་ཆུང་མི་ཚོ་
རྒྱལ་པོའི་འབངས་སུ་བཅུག དབང་ཆེན་མི་ཚོ་རྒྱལ་པོས་ཐབས་ཀྱིས་གསོད་པར་བྱེད་པས་ན། རྒྱལ་པོ་
ལོག་པའི་ཆོས་སྦྱིན་གྱི་བསམ་པ་ལ་ང་ཡི་ཚོང་དཔོན་ནོར་བུ་བཟང་པོ་ཞེས་བྱ་བ་དེ། རིག་པའི་གནས་ལ་
ཤིན་ཏུ་མཁས་པར་འདུག་པས་དེ་མེད་པའི་ཐབས་ཤིག་མ་བཟོས་ན་མཐའ་མ་ངའི་རྒྱལ་གཞིས་དབང་ཉེན་
འདུག་བསམས་ཏེ། རྒྱལ་པོས་འདི་སྐད་ད། ཚུར་རུ་ཉོན་དང་ང་ཡི་བློན་འབངས་ཚོ། ཡང་སྒོས་ཉོན་དང་
རྐང་མགྱོགས་བློན་པོ་ཁྱེད། འདི་ནས་རྩིས་པའི་ཉི་མའི་ཤར་ཕྱོགས་ན། གཟིམ་ཆུང་སྐྱིད་པའི་སྒྲོལ་མ་
ལྷ་ཁང་ཡོད། ཕ་ཡི་མིང་ལ་ཚོང་དཔོན་ནོར་བཟང་ཟེར། མ་ཡི་མིང་ལ་ལྷ་རིགས་བྲམ་ཟེ་ཟེར། ཕ་ཚོང་
དཔོན་ནོར་བཟང་བྱ་བ་དེ། ད་ལྟ་ང་ཡི་དྲུང་དུ་འཁྲིད་ལ་ཤོག ཅེས་སྨྲས་སོ།།
དེའི་ཚེ་གཟིམ་ཆུང་སྐྱིད་པའི་སྒྲོལ་མ་ལྷ་ཁང་ཞེས་བྱ་བ་ན། ཡབ་ཀྱི་མཚན་ལ་ཚོང་དཔོན་ནོར་བཟང་ཞུ། ཡུམ་
གྱི་མཚན་ལ་བྲམ་ཟེ་གཟུགས་མཛེས་ཞུ་བ་དེ་གཉིས་ཕོ་བྲང་དཀར་ཞལ་མཐིལ་དུ་ཕྱག་ཕེབས་པར་ཞུ་ལགས།
གཟིམ་ཆུང་སྐྱིད་པའི་སྒྲོལ་མ་ལྷ་ཁང་གི་སྒོ་ཁྱི་ཐམས་ཅད་ཀྱི་འུར་འུར་ཆེམ་ཆེམ་བྱེད་པ་ལ། ཡུམ་གྱི་
ཕོ་བྲང་རྩེ་ནས་གཟིགས་པའི་དུས། རྒྱལ་པོའི་བློན་པོ་རྐང་མགྱོགས་དེ་ཕོ་བྲང་རྒྱལ་སྒོའི་འགག་ཏུ་སླེབས་
ནས་འདུག ཡུམ་གྱིས་བློན་པོའི་གམ་དུ་བྱོན་ནས་འདི་སྐད་དུ།།



ཕྱག་ཕེབས་སོ་རྒྱལ་པོའི་བློན་པོ་ལགས། ད་ལྟ་ཕེབས་སམ་སྡིག་བློན་རྐང་མགྱོགས་ལགས།།
གནས་འདིར་ཕེབས་པའི་སྐུ་དོན་ཅི་འདྲ་ཡིན། མ་གསང་དྲང་པོའི་གཏམ་ཞིག་ཤོད་ཅིག་གསུངས།།
བློན་པོས་འདི་སྐད་དུ། མ་གཅིག་ཉོན་དང་བྲམ་ཟེ་གཟུགས་མཛེས་ལགས།
མུ་སྟེགས་རྒྱལ་པོའི་བཀའ་ལ་འདི་ལྟར་འདག། །
ཁྱོད་ཀྱི་ཟླ་གྲོགས་ཚོང་དཔོན་ནོར་བཟང་དེ།། ད་ལྟ་རྒྱལ་པོའི་དྲུང་དུ་འཁྲིད་ཤོག་ཅེས་སྨྲས་སོ།། དེ་མ་
ཐག་ཡུམ་ལྷ་རིགས་བྲམ་ཟེ་དེ་ཚོང་དཔོན་ནོར་བཟང་གི་དྲུང་དུ་བྱོན་ཏེ་འདི་སྐད་ད། ཚེ་གང་གཏན་གྲོགས་
ཚོང་དཔོན་ནོར་བཟང་མཁྱེན། མ་གཅིག་ལྷ་རིགས་བདག་ལ་ཚུར་གསོན་དང་། རང་རེའི་ཁྱིམ་གྱི་སྒོ་དྲུང་
སྒང་ཞིག་ལ། བདུད་ཀྱི་བློན་པོ་རྐང་མགྱོགས་ཁོ་ནི་སླེབས། མུ་སྟེགས་རྒྱལ་པོའི་བཀའ་ཡི་ཆད་པ་ལ། ཚོང་
དཔོན་རྒྱལ་པོའི་དྲུང་དུ་འཁྲིད་ཤོག་འདུག་ཅེས་གསུངས་པར། ཡབ་ནོར་བཟང་ནས་འདི་སྐད་དུ། ཡུམ་ཆེན་
ཁྱེད་ནི་ཐུགས་འབྲེལ་མ་མཛད་ཅིག ང་རང་རྒྱལ་པོའི་དྲུང་དུ་བྱོན་ནི་ཆོག་ཅེས་གསུངས་ཏེ། བདུད་བློན་དང་
ལྷན་དུ་མུ་སྟེགས་རྒྱལ་པོའི་དྲུང་དུ་ཕྱག་ཕེབས་པར་ཞུ་ལགས།
མུ་སྟེགས་རྒྱལ་པོས་འདི་སྐད་དུ། ཚུར་རུ་ཉོན་དང་ཚོང་དཔོན་ནོར་བཟང་ཁྱོད། །ང་ཡི་ཕོ་བྲང་ན་ག་མུ་
ལེའི་ནང་། ནོར་བུའི་རིགས་དེ་བསམ་གྱིས་མི་ཁྱབ་ཡོད། །གཏེར་ཆེན་དགོས་འདོད་ཀུན་འབྱུང་མི་འདུག་
པས།། མཐའ་གླིང་རྒྱ་མཚོ་ཅན་ལ་ནོར་བུ་དེ། །ལེན་དུ་ཁྱེད་རང་འགྲོ་དགོས་ཅེས་སྨྲས་སོ།། ནོར་བཟང་ནས་
འདི་སྐད་དུ། ཀྱེ་མ་མུ་སྟེགས་རྒྱལ་པོ་བདག་ལ་གསོན། སྔོན་དུས་རྒྱལ་པོའི་ཚོང་པ་རབ་ཀྱི་ཞུས།།
སྟོད་ཐོག་སྨད་དང་སྨད་ཟོག་སྟོད་ལ་བསྐྱལ། །ལྷོ་ཚོང་བྱང་དང་བྱང་ཚོང་ལྷོ་རུ་བསྐྱལ།།
རྒྱལ་པོ་ནོར་མེད་ནོར་གྱི་ཚེམས་པ་བཟོས། །ད་ནི་ལོ་རྒན་བརྒྱ་དང་བརྒྱད་ཅུའི་སྟེང་ལ་སླེབས། །
རྒྱ་མཚོ་ཅན་ལ་མི་འགྲོ་དགོངས་པ་ན། ཞེས་ཞུས་པར་མུ་སྟེགས་རྒྱལ་པོ་ཞེ་སྡང་མེ་ལྟར་འབར་ནས་
སོང་། ཕྲག་དོག་རླུང་ལྟར་འཚུབ་ནས་སོང་། ང་རྒྱལ་ཆུ་ལྟར་འཁྲུགས་ནས་འདི་སྐད་དུ། རྒྱལ་པོའི་བཀའ་ནི་རི་
གཟར་རྦབ་རྡོ་འདྲ། རྦབ་རྡོ་གྱེན་ལ་ལོག་པའི་དཔེ་མི་སྲིད། རྒྱལ་པོའི་བཀའ་དང་ཆུ་བོའི་རྦ་རླབས་འདྲ། རྦ་
རླབས་གྱེན་ལ་ལོག་པའི་དཔེ་མི་སྲིད། ཁྱོད་རང་རྒྱ་མཚོ་ཅན་ལ་མ་ཕྱིན་ན། ལྷ་རིགས་བྲམ་ཟེ་ཁྲིམས་ཀྱི་
ལས་ལ་སྦྱོར། ཞེས་སྨྲས། དེར་བརྟེན་ཚོང་དཔོན་ནོར་བཟང་གིས་མཐའ་གླིང་རྒྱ་མཚོ་ཅན་ལ་ནོར་བུ་ལེན་དུ་
འགྲོ་རྒྱུ་ཞལ་གྱི་བཞེས་པ་ན་གཟིམ་ཆུང་སྐྱིད་པའི་སྒྲོལ་མ་ལྷ་ཁང་ད་ཕྱག་ཕེབས་ཏེ། མུ་སྟེགས་རྒྱལ་པོའི་
བཀའ་ཡི་ཆད་པ་རྣམས་ཡུམ་ལྷ་རིགས་བྲམ་ཟེ་ལ་གསུངས་པ་དང་། ཡུམ་དྲན་མེད་དུ་བརྒྱལ་ཅིང་། དེ་ནས་
ཐུགས་དྲན་གསོས་པ་ན་ནོར་བཟང་གི་ཕྱག་ནས་བཟུང་ཏེ་འདི་སྐད་དུ། ཚོང་དཔོན་རྒྱ་མཚོ་ཅན་ལ་གཏོང་
བ་ལས། ལྷ་རིགས་བྲམ་ཟེ་འདི་རུ་ཤི་ན་དགའ་གསུངས་ཏེ་རང་སྲོག་གཅོད་དུ་འགྲོ་ལ་ཁད་ཙམ་ལ། ནོར་
བཟང་གིས། ཡུམ་ཆེན་ཁྱེད་ནི་ཐུགས་འབྲེལ་མ་མཛད་ཅིག ནོར་བུ་ལེན་པའི་ཐབས་ཤེས་ང་ལ་ཡོད། ཅེས་
VS



ག་
གསུངས་པ་དང་། ཞག་བདུན་སོང་བའི་ནང་བར་ལྷ་རིགས་བྲམ་ཟེ་ནས་ཚོང་དཔོན་ནོར་བཟང་ལ་སྐྱེལ་ཆང་
གི་སྒོ་ནས་འདི་སྐད་སྨྲས་སོ། ཚོང་དཔོན་རྒྱ་མཚོ་ཅན་ལ་ཕེབས་ཟེར་ན། མ་ངས་སེལ་ཆང་ཡོད་པས་
ཐུགས་ལ་ཞོགས། ཀྱེ་མ་ཀྱི་ཧུད་དེ་འདྲའི་སྡུག་བསྔལ་བ། ཀྱི་ཧུད་ཀྱེ་ཧུད་ཇི་ལྟར་བྱ་ན་དྲག ཚོང་དཔོན་རྒྱ་
མཚོ་ཅན་ལ་ཕེབས་ཟེར་ན། མ་ངའི་བློ་གཏད་སུ་ལ་བཅོལ། ཚེ་དེ་ད་རེས་མཇལ་བ་མ་བྱུང་ཡང༌། ཕྱི་མ་
བྱང་ཆུབ་ལམ་དུ་མཇལ་བར་ཤོག གསུངས་གཤིས། ནོར་བཟང་གིས་ཡུམ་ལྷ་རིགས་ལ་སླར་ཡང་ཐུགས་
གསོ་མཛད་རྗེས་མུ་སྟེགས་རྒྱལ་པོའི་གམ་ད་ཕེབས་ཤིང་། མཐའ་གླིང་རྒྱ་མཚོ་ཅན་ལ་འགྲོ་བའི་ཡོ་བྱད་དེ་
དག་མ་ཚང་བ་མེད་པའི་གྲ་སྒྲིགས་ཏེ། དབྱར་ཟླ་ར་བའི་ཚེས་པ་བཅོ་ལྔ་ཉིན་ཚོང་ཕྲག་ལྔ་བརྒྱ་དང་བཅས་
རྒྱ་མཚོ་ཅན་ལ་ཕེབས། ཞག་འགའ་ཤས་སོང་བའི་རྗེས་སུ་རྒྱ་མཚོ་འཁྲུགས་ཤིང་རླུང་ཚུབ་ལངས་། རྦ་
རླབས་རི་རབས་ཙམ་ཞིག་ལངས་ནས་གྲུ་གཟིངས་དེ་ཐལ་ཐོར་དུ་སོང་བ་མ་ཟད། ཚོང་དཔོན་ནོར་བཟང་
དང་ཚོང་ཕྲུག་ལྔ་བརྒྱ་སོགས་རྒྱ་མཚོ་ཅན་ནས་ལོག་རྒྱུ་མ་བྱུང་ངོ་།།
དེའི་ཚེ་དེའི་དུས་ཟངས་མདོག་དཔལ་གྱི་རི་བོའི་རྩེ་མོ་ནས་གུ་རུ་ཨོ་རྒྱན་རིན་པོ་ཆེས་རྒྱལ་ཁམས་
ཀུན་ཏུ་གཟིགས་པ་ན། རྒྱ་གར་ཤར་གྱི་མ་རྒན་མོ་ལྷ་རིགས་བྲམ་ཟེ་ལས་མྱ་ངན་ཆེ་བ་མེད་པས། གུ་རུ་
ཨོ་རྒྱན་རིན་པོ་ཆེའི་འོད་ཟེར་དེ་ལྷ་རིགས་བྲམ་ཟེའི་ཐུགས་དཀར་འཐིམས་པ་དང་། དེ་ནས་ཟླ་དགུ་ངོ་བཅུ་
ལོན་གཤིས་ལྷ་རིགས་བྲམ་ཟེའི་སྐུ་ལུས་ནས་ཐུགས་སྲས་པད་མ་འོད་འབར་འཁྲུངས་ཤིང༌། པད་མ་འོད་
འབར་ཕོ་བྲང་དཀར་ཞལ་མཐིལ་དུ་ཕྱག་ཕེབས་པར་ཞུ་ལགས། །
དེ་ནས་ཁྱེའུ་དགུང་ལོ་གསུམ་གྱི་སྟེང་ལ་ཕེབས་པ་དང༌། ཉིན་གཅིག་རྒྱ་གར་གྱི་བྱིས་པ་རྣམས་ལུང་པའི་
ཕུར་ཤིང་བསྒྲག་པར་འགྲོ་བ་ཁྱེའུས་གཟིགས་པ་ན། ཁྱེའུའི་ཐུགས་ཀྱི་དགོངས་པར་འདི་གར་བསྡད་པས་མ་
ཡི་ལྟོ་གོས་མི་ཕྱིད་པར་འདུག་ལུང་པའི་ཕུར་ཤིང་དང་ཤིང་ཏོག་འཐུ་རུ་འགྲོ་དགོངས་ནས་བྱོན་པ་ལས། སྤང་
ལྗོངས་ཤིག་ལ་ཕེབས་དས་དེར་ཤ་བ་མང་པོ་ཡོད་པ་ལས། ཤ་ཕོ་ཨ་ཕ་ཡིན་ཟེར་སྔོན་ལ་འགྲོ ཤ་མོ་ཨ་མ་
ཡིན་ཟེར་མཇུག་ལ་འདེད། ཤ་ཕྲུག་ཚོགས་བསགས་ཕ་མའི་བར་ལ་འགྲོ ལས་ངན་ཤ་བའི་ལུས་ལ་སེམས་
མ་ཤོར། ཕ་མ་གཉིས་འཛོམས་ཕྱོགས་ལ་སེམས་ཤིག་ཤོར། དུད་འགྲོ་ཡིན་ཀྱང་ཕ་མའི་འདུ་ཤེས་འདུག
ང་ལ་ཕ་ཞིག་མེད་པས་སེམས་པ་སྐྱོ། ཞེས་དགོངས་ཤིང་སྤྱན་ཆབ་བསིལ་བཞིན་དུ་ཕོ་བྲང་དུ་ཕེབས་ནས་
ཀྱང་ཡུམ་ཆེན་ཨ་མར་དེ་ལྟར་གསུངས་སོ། དེ་ནས་ཡུམ་གྱིས་འདི་སྐད་དུ། བུ་ཁྱེད་ད་ལན་དེ་སྐད་མ་
གསུངས་པར། ཕོ་བྲང་ནང་དུ་སྐུ་མཚམས་དམ་པོར་བཞགས། ཞེས་གསུངས་ཏེ་བཞུགས་པ་ན། ཡང་ཁྱེའུ་
དགོངས་པར་འདི་གར་བསྡད་ན་མ་བུ་གཉིས་ལྟོ་གོས་ཕྱིད་པར་མི་འདུག་པས། དེ་བས་ཚོང་གི་ལས་འགོ་
ཞིག་ཨེ་ཤེས་ལྟ་དགོས་དགོངས་ནས་རྒྱ་གར་ཚོང་འདུས་ཧ་ཕྲ་ཞིག་ཡོད་པ་དེར་སྐུད་པ་ཚོང་དུ་བྱོན་པ་དང༌།
རྒྱ་གར་ལྷོ་ནས་རྒན་མོ་རྒྱབ་ལ་ཁུར་རྩ་འཁུར་བ་ཕྱག་ཕེབས་པར་ཞུ་ལགས།



ཁྱེའུས་འདི་སྐད་དུ། ཚུར་ལ་གསོན་དང་རྒན་མོ་བཀའ་དྲིན་ཅན། །བདག་ལ་ཚོང་ཟོག་ཆེན་པོ་མི་འདུག་སྟེ།
སྐུད་ཆེན་འོད་དང་ལྡན་པ་བཅོ་བརྒྱད་ཡོད། །འདི་རིང་ཚོང་གི་ལས་འཕྲོ་ཡོད་དམ་གསུངས།
དེ་ནས་རྒན་མོའི་བསམ་པ་ལ། བྱིས་པ་ན་ཆུང་སྟབས་ལ་བལྟས་བྱས་ནས། མགོ་བསྐོར་ཆེན་པོ་བཏང་
བར་བསམས་ནས་ཀྱང་། ཁྱེའུ་ཙན་དན་སྡོང་འོག་ཁྲིད་དེ་སོང་། ཁྱེའུས་སྐད་པའི་ཡོན་ཏན་གསུངས་པར་
རྒན་མོ་མགུ་ནས་མོའི་ཀརཤ་པ་ནི་དོང་རྩེ་འདི། ཁྱེའུའི་ཕྱག་ཏུ་ཐོབ་ནས་བྱུང་།རྒན་མོའི་ལག་ཏུ་སྐུད་ཆེན་
འོད་དང་ལྡན་པ་བཅོ་བརྒྱད་བྱུང་སྟེ་ཚོང་པ་ན། སྐུད་པའི་རིན་སུས་ཀྱང་འདྲེན་མཁན་མེད་པ་དང༌། རྒན་མོས་
བྲང་ལ་བརྡུང་བཞིན་འདི་སྐད་ཟེར། རྒན་མོ་ཆལ་ཆོས་ང་ཡི་ལས་ལ་ལྟོས། རྒན་མོའི་ཚེ་གང་འདངས་པའི་
རྒྱགས་ཆས་དེ། དེ་རིང་ཞོགས་སྐད་ཅིག་ལ་མེད་པར་བཅོས། པ་དེ་ཙན་དན་སྡོང་པོ་འདྲ་བ་ལ། བུ་ཆུ་ཤིང་
ཡོག་པོ་མགོ་ཟོད་ཁོ་འདྲ་བ་ཞིག་ཡོང་བ་ཟེར། མིག་ནས་མཆི་མ་མང་དུ་འདོན་པར་བྱེད་ཅིང་འདུག ཁྱེའུས་
འདི་སྐད་དུ། ཙན་དན་ཆུ་ཤིང་གཉིས་ཀྱི་ལོ་རྒྱུས་བཤད་བྱུང་ན། སྐུད་ཆེན་འོད་དང་ལྡན་པ་བཅོ་བརྒྱད་འདི།
ང་ལ་མི་དགོས་རྒན་མོ་ཁྱོད་ལ་སྟེར། ཞེས་གསུངས་པ་དང༌། ཡང་ཅིག་རྒན་མོ་དེ་ཡིས་ཙན་དན་ཆུ་ཤིང་
གཉིས་ལོ་རྒྱུས་ཆ་ཚང་ཞུས་པ་དང་།ཡབ་ཀྱི་མཚན་ཐོས་པས་དགའ་ཞིང་ཁྱེའུ་གླུ་སྙན་པོ་ཞིག་བླངས་ཤིང་།
སྒྲོལ་མ་ལྷ་ཁང་ཕྱོགས་ལ་ལོག་ནས་བྱོན་ནོ།།
དེའི་ཚེ་རྒན་མོ་རྒྱ་གར་ཚོང་འདུས་ཧ་ཕྲའི་ཕྱོགས་སུ་སྐུད་པ་ཚོང་བ་ལས། མུ་སྟེགས་རྒྱལ་པོ་ལོག་པའི་
ཆོས་སྦྱིན་གྱིས། ཕོ་བྲང་རྩེ་ནས་ཚོང་འདུས་ཕྱོགས་སུ་གཟིགས་པའི་དུས་སུ། པད་མ་འོད་འབར་གྱི་སྐུད་པ་
འདི་འདྲ་ལ། འོད་ཆེ་བ་ཉི་ཟླ་ཙམ་ཞིག་ཤར་འདུག ཆུང་བ་སྐར་ཆེན་ཙམ་ཞིག་གི་འོད་འཕྲོས་པས་མུ་སྟེག་
རྒྱལ་པོ་དེའི་གདོང་རྫ་རི་ནག་པོ་ལྟར་གྱུར་སྟེ་འདི་སྐད་དུ། ཚུར་རུ་ཉོན་དང་བློན་པོ་སྡིག་བློན་རྐང་མགྱོགས་པ།
རྒྱ་གར་ཚོང་འདུས་ཧ་ཕྲའི་ཕྱོགས་ལ་ནི། འོད་ཆེན་ཉི་ཟླ་ཙམ་ཞིག་འཕྲོས་པར་འདུག ཆུང་བ་སྐར་ཆེན་ཙམ་
ཞིག་འཕྲོས་པར་འདུག མ་གི་ཅི་ཡིན་དྲིས་ལ་བདར་ཤ་བློན་པོས་ཆོད་ཅིག་གསུངས། ཡང་ཅིག་བློན་པོ་སྡིག་
བློན་རྐང་མགྱོགས་ཏེ། ཞེ་སྣང་མེ་ལྟར་འབར་ནས་ཧ་ཕྲའི་ཕྱོགས་ལ་ཕྱག་ཕེབས་པར་ཞུ་ལགས།།
དེ་ནས་བློན་པོ་ཁོས་རྒན་མོ་ཞིག་འདུག་པ་དེ་ཡི་སྐྲ་ལོ་དེ་ལ་ལག་ཐོགས་གསུམ་ཙམ་རྒྱབ་ནས། ཁྱོད་
ཀྱི་མདུན་ན་ཡོད་པའི་སྐུད་པ་འདི། རྒྱ་གར་གང་ནས་ཐོན་པའི་སྐུད་པ་ཡིན། སུ་ཡི་ལག་པས་ཤད་པའི་སྐུད་
པ་ཡིན། མ་གསང་དྲང་པོའི་གཏམ་ཞིག་ཤོད་ཅིག་ཟེར། མ་བཤད་གསོད་པར་ཐེ་ཚོམ་མེད་དོ་ཟེར། རྒན་
མོའི་ཁ་ནས་འདི་སྐད་ད། ཀྱེ་མ་གསོན་དང་སྡིག་བློན་རྐང་མགྱོགས་པ། སྐད་པའི་འབྱུང་ཁངས་རྒན་མོས་
ལོས་ཀྱང་ཤོད། པད་མ་འོད་འབར་ཕྱག་གིས་ཤད་སྐུད་ཡིན། རྒན་མོ་མ་གསོད་ཚེ་ཐར་གཏོང་གྲོགས་མཛོད།
ཅེས་ཟེར་བ་དང༌། བློན་པོས་སྐུད་ཆེན་འོད་དང་ལྡན་པ་བཅོ་བརྒྱད་ཕྲོགས་ནས་རྒྱལ་པོའི་དྲུང་དུ་ཕྱག་ཕེབས་
པར་ཞི་ལགས།།
ད



བློན་པོས་རྒྱལ་པོ་ལ་འདི་སྐད་དུ། ཀྱེ་མ་གསོན་དང་རྒྱལ་པོ་རིན་པོ་ཆེ། རིགས་ངན་ཕུག་མའི་འོག་ཏུ་
སྐྱེས་ནས་འདུག པད་མ་འོད་འབར་བྱ་བ་སྐྱེས་ནས་འདུག རྒྱལ་པོ་ཁྱོད་ཀྱི་གོང་ན་ཤོར་བ་འདུག ང་ནི་
རྒྱལ་པོའི་བློན་པོ་མི་བྱེད་ཟེར། ཡང་རྒྱལ་པོས་འདི་སྐད་དུ། ཚུར་རུ་ཉོན་དང་རྐང་མགྱོགས་བང་ཆེན་ཁྱོད།
དེ་འདྲའི་གཏམ་ལ་བདེན་པ་ཡོད་ཟེར་ན། མེ་དེ་ཆུང་དུས་རང་ལ་མ་བསད་ན། མེ་ཁབ་རྩེ་ཙམ་གྱིས་རྩྭ་
ཕུང་ནི། རི་རབ་ཙམ་རླུང་ལ་བསྐུར་ཉེན་ཡོད། མི་ཆུང་ངུའི་དུས་སུ་མ་བཏུལ་ན། མི་ཆེ་དུས་བཏུལ་ཐབས་
ག་ལ་ཡོད། བློན་པོ་ཁྱོད་འདི་རུ་མ་སྡོད་པར། སྒྲོལ་མ་ལྷ་ཁང་ནང་དུ་མགྱོགས་པོ་སོང་། པད་མ་འོད་
འབར་བྱ་བ་འདིར་ཁྲིད་ཤོགཅེས་གསུངས་པ་དང་། སྡིག་བློན་རྐང་མགྱོགས་སྒྲོལ་མ་ལྷ་ཁང་གི་ཕྱོགས་སུ་
ཕྱག་ཕེབས་པར་ཞ་ལགས།།
དེའི་ཚེ་སྒྲོལ་མ་ལྷ་ཁང་གི་སྒོ་ཁྱི་ཐམས་ཅད་ཀྱིས་འུར་འུར་ཆེམ་ཆེམ་བྱེད་པ་ལ། ཡུམ་གྱིས་ཕོ་བྲང་
རྩེ་ནས་གཟིགས་པའི་དུས། རྒྱལ་པོའི་བློན་པོ་སྡིག་བློན་རྐང་མགྱོགས་དེ། ཕོ་བྲང་རྒྱལ་སྒོའི་འགག་ཏུ་
སླེབས་ནས་འདུག ཡུམ་གྱིས་མགྱོགས་པར་པད་མ་འོད་འབར་དེ། སྒྲོལ་མ་ལྷ་ཁང་གི་སྐུ་རྟེན་རྣམས་ཀྱི་
གསེབ་ཏུ་སྦས་ནས་བཞག ཡུམ་རང་བློན་པོའི་གམ་དུ་བྱོན་ནས་འདི་སྐད་དུ། ཕྱག་ཕེབས་སོ་རྒྱལ་པོའི་
བློན་པོ་ལགས། གནས་འདིར་ཕེབས་པ་སྐུ་དོན་ཅི་འདྲ་ཡིན། ཞེས་གསུངས་པ་དང་། བློན་པོ་དེ་ཡིས་འདི་
སྐད་དུ། མ་གཅིག་ཉོན་དང་བྲམ་ཟེ་གཟུགས་མཛེས་ལགས། མུ་སྟེགས་རྒྱལ་པོའི་བཀའ་ལ་འདི་ལྟར་འདུག
ཁྱེད་ལ་སྤྲུལ་པའི་སྐུ་ཞིག་སྐྱེས་ནས་འདུག དེ་འདྲ་རྒྱལ་པོའི་དྲུང་དུ་ཐོང་ཞིག་གསུངས། ཞེས་ཟེར་བ་དང་།
ཡུམ་གྱི་འདི་སྐད་དུ། གཏན་གྲོགས་བཟང་པོ་ཚོང་དཔོན་ནོར་བཟང་དེ། གཏན་བྲལ་གྱུར་ནས་ལོ་ངོ་གསུམ་
ཙམ་སོང་། ཕ་མེད་བུ་ནི་བདག་ལ་སྟོན་རྒྱུ་མེད། རྒྱལ་ཁྲིམས་ཆད་པ་མེད་པར་ཐུགས་རྗེས་གཟིགས།ཞེས་
གསུངས་འཕྲལ་དུ། བློན་པོ་ང་རྒྱལ་ཆུ་ལྟར་འཁྲུགས་ནས་རལ་གྲི་ནམ་མཁར་འཕྱར་བ་དེ། ཁྱེའུས་
གཟིགས་པ་དང་བློན་པོའི་ལག་ནས་ཟིན་ཏེ་འདི་སྐད་དུ། ཀྱེ་མ་གསོན་དང་རྒྱལ་པོའི་བློན་པོ་ལགས། བདག་
གི་ཨ་མ་མ་གསོད་ཚེ་ཐར་ཐོངས། ཨ་མའི་ཕྱིར་དུ་བདག་རང་གསོད་གྲོགས་མཛོད། བདག་རང་སྡུག་ཀྱང་
རྒྱལ་པོའི་དྲུང་དུ་འོང་། ཞེས་གསུངས་པ་དང༌། བློན་པོས་ཁྱེའུ་པད་མ་འོད་འབར་དེ། བྱིའུ་ཁྲ་ཡི་ཁ་རུ་
ཐེབས་པ་བཞིན། མུ་སྟེགས་རྒྱལ་པོའི་དྲུང་དུ་ཁྲིད་ནས་སོང་བ་ཕྱག་ཕེབས་པར་ཞུ་པ་ལགས།།
དེའི་ཚེ་ཐུགས་སྲས་ཁྱེའུ་ཡིས་རྒྱལ་པོར་མཇལ་ཕྱག་ལན་གསུམ་བསྩལ་ནས། པུས་མོ་ས་ལ་བཙུགས་
ནས་བཞུགས་པ་ལ། སྡིག་སྤྱོད་རྒྱལ་པོས་འདི་སྐད་དུ། ཚུར་ལ་ཉོན་དང་པད་མ་འོད་འབར་བ། ཁྱོད་ལོ་ངོ་
གསུམ་ཙམ་ལོན་ནས་འདུག མཐའ་ད་ལྟ་བར་དུ་མ་ཤེས་སོ། ད་ཁྱོད་རང་གནས་འདིར་མ་སྡོད་པར། རྒྱ་
མཚོ་ཅན་ལ་ནོར་བུ་ལེན་དུ་སོང་། ནོར་བུ་བླང་ནས་གནས་འདིར་སླེབས་བྱུང་ན། བྱ་དགའ་བརྔན་པ་བདག་
རྐྱེན་བཟང་པོ་སྟེར། ནོར་བུ་མ་ལོན་གནས་འདིར་སླེབས་བྱུང་ན། རྒྱལ་པོའི་ཁྲིམས་ཀྱི་ཆད་པ་གཅོད་དོ་ཨང་།
ve



ཞེས་སྨྲས་སོ། ཁྱེའུས་འདི་སྐད་ད། ཀྱེ་གསོན་དང་རྒྱལ་པོ་རིན་པོ་ཆེ། བདག་ལོ་ངོ་གསུམ་ལས་མ་ལོན་པས།
མཐའ་རྒྱ་མཚོར་འགྲོ་བ་ག་ལ་ཡོང་། མཐའ་རྒྱ་མཚོ་གང་ཡོད་ཆ་མ་ཐིག རྗེ་རྒྱལ་པོས་ཆད་པ་མེད་ཞ། ཞེས་
ཞུས་པ་དང་། རྒྱལ་པོས་འདི་སྐད་དུ། ཉོན་ཅིག་ཉོན་ཅིག་སྡིག་བློན་རྐང་མགྱོགས་པ། ཁྱེའུ་པད་མ་འོད་
འབར་ཟེར་བ་འདིས། རྒྱལ་པོའི་བཀའ་ལ་གྱེན་ལྡོག་བྱེད་པར་འདུག སྒྲོལ་མ་ལྷ་ཁང་ནང་དུ་སོང་ནས་ཀྱང་།
མ་ང ན་བྲམ་ཟེ་གཟུགས་མཛེས་ཟེར་བ་དེ། ང་ཡི་དྲང་དེ་ད་ལྟ་ཁྲིད་ལ་ཤོག མ་བུ་གཉིས་ཀ་ཁྲིམས་ལ་
ཆུག་ཅིག་ཨང་གསུངས། དེ་ནས་བློན་པོ་ཡུམ་ཆེན་འབོད་དུ་འགྲོ་གྲབས་བྱེད་དུས། ཁྱེའུས་འདི་སྐད་དུ།
ཨ་མ་འབོད་ད་མ་འགྲོ་ཐུགས་རྗེས་གཟིགས། ཨ་མ་ཁྲིམས་ལ་མེད་པར་ཐུགས་རྗེས་གཟིགས། ཨ་མའི་
ཕྱིར་དུ་ང་རང་རྒྱ་མཚོར་འགྲོ། རྒྱ་མཚོ་ཅན་དུ་ཤི་ཡང་འགྱོད་པ་མེད། ལམ་རྒྱག་ཡོ་བྱད་རྒྱལ་པོས་གནང་
གྲོགས་མཛོད། ཅེས་གསུངས་ཏེ་སྒྲོལ་མ་ལྷ་ཁང་གི་ཕྱོགས་ལ་ཕྱག་ཕེབས་པར་ཞ་ལགས།།
ཁྱེའུ་ཨ་མའི་དྲུང་དུ་ཕེབས་པ་དང༌། ཁྱེའུས་འདི་སྐད་དུ་མུ་སྟེགས་རྒྱལ་པོའི་བཀའ་ལ་འདི་སྐད་འདུག
བདག་གི་ཕ་ནི་ཚོང་དཔོན་ནོར་བཟང་དེ། རྒྱ་མཚོ་ཅན་ནས་ནོར་བུ་ལེན་དུ་ཕེབས། ཕ་དེ་རྒྱ་མཚོ་ཅན་ནས་
ལོག་རྒྱུ་མ་བྱུང་བས། ཁྱོད་རང་ཕ་ཤུལ་བྱེད་ནས་རྒྱ་མཚོར་སོང་ཞིག་གསུངས། ཞེས་གསུངས་པ་དང་།
ཡུམ་ཆེན་ཨ་མ་ལྷ་རིགས་བྲམ་ཟེ་ནི། གཏམ་དེ་ཐོས་མ་ཐག་ཏུ་དྲན་མེད་དུ་བརྒྱལ་ཞིང་སོང་། དེ་ནས་
ཁྱེའུས་ཡུམ་གྱི་བཞིན་རས་ལ་ཙན་དན་གྱི་ཁྲས་ཆབ་གཏོར། སླར་ཡུམ་བརྒྱལ་བ་ལས་སངས་པ་དང་།
ཡུམ་གྱིས་མཆོད་པའི་བྱེ་བྲག་བསམ་གྱིས་མི་ཁྱབ་པ་བསྣམས་ནས། ལུང་པ་དེའི་ཕུ་ན་ལྷ་བབས་ཀྱི་མཆོད་
རྟེན་གསོལ་བར་ཕྱག་ཕེབས་པར་ཞུ་ལགས།།
ཡུམ་གྱིས་མཆོད་པའི་བྱེ་བྲག་སྣ་ཚོགས་པ་ཕུལ་ནས་འདི་སྐད་དུ། བླ་མ་ལྷ་དང་དཀོན་མཆོག་རིན་པོ་
ཆེ། ཕྱོགས་བཅུར་བཞུགས་པའི་རྒྱལ་བ་སྲས་དང་བཅས། མཐུ་ལྡན་མགོན་པོ་ཆོས་སྐྱོང་སྲུང་མའི་ཚོགས།
གཞི་བདག་ཡུལ་ལྷ་ནུས་མཐུ་ལྡན་པ་རྣམས། མ་ལུས་དགོངས་ཤིག་བདག་ལ་གསན་དུ་གསོལ། བདག་གི་
བུ་ལ་ཐུགས་རྗེས་གཟིགས་སུ་གསོལ། པད་མ་འོད་འབར་ཁོང་ལ་ཐུགས་རྗེས་གཟིགས། བུ་འདི་རྒྱ་མཚོ་
ཅན་དུ་འགྲོ་བ་ལ། སྐྱོབ་པའི་བླ་མ་མཛོད་ཅིག་མཁའ་འགྲོའི་ཚོགས། ཞེས་གསུངས་པ་དང་། དབུས་དེ་ལ་
མཇའ་དང་འོད་ཀྱི་གར་ཁང་ཕུབ་པར་བྱུང་ནས། མེ་ཏོག་གི་ཆར་ཆེན་པོ་བབས། མ་དང་མཁའ་འགྲོ་རྣམས་
བར་སྣང་སྤྲིན་གྱི་གསེབ་ལ་བྱོན་ནས་ཕྱག་ཕེབས་པར་ཞུ་ལགས།
མ་དང་མཁའ་འགྲོས་འདི་སྐད་དུ། ཨེ་མ་གསོན་དང་བྲམ་ཟེ་གཟུགས་མཛེས་མ། ཁྱེད་ཀྱི་བུ་དེ་ངེད་
ཀྱི་བླ་མ་ཡིན། བླ་མ་ཁྱེའུ་པད་མ་འོད་འབར་གྱི། བསྟན་པ་སྔ་དར་བར་དར་ཕྱི་དར་གསུམ། སྔ་དར་རྒྱ་མཚོ་
ཅན་ལ་དར་བར་འདག བར་དར་སྲིན་པོའི་ཡུལ་ད་དར་བར་འདག ཕྱི་དར་མུ་སྟེགས་ཡུལ་ད་དར་བར་
འདུག ཁྱེད་ཀྱི་བུ་ལ་མ་དང་མཁའ་འགྲོ་ཡིས། བྱིན་རླབས་གདམས་ངག་མང་པོ་སྩལ་ད་ཡོད། ཨ་མས་
བར
So



བསླབ་པའི་སྐྱབས་འགྲོ་གྱིས་ཤིག་ཨང་། གདམས་ངག་མ་བརྗེད་བུ་ལ་ཤོད་ཅིག་གསུངས། ན་མོ་ག་རུ་བྷེ་ཡཱ།
ན་མོ་བུདདྷ་ཡ། ན་མོ་དྡརྨ་ཡ། ན་མོ་སང་གྷ་ཡ། ན་མོ་ག་རུ་དེ་ཝ་ཌཱ་ཀི་ནི་ཡེསྭཱཧཱ། ཅེས་གསུངས་པ་ན་མ་
མཁའ་འགྲོ་རྣམས་མཇའ་ལྟར་ཡལ་ནས་སོང་།
ཡུམ་སླར་ཡང་གཟིམས་ཆུང་ད་བྱོན་ནས་འདི་སྐད་ད། དེ་རིང་ཨ་མ་ལུང་པའི་ཕུ་རུ་ཕྱིན། མ་དང་
མཁའ་འགྲོའི་ཚོགས་ལ་གསོལ་བ་བཏབ། མཁའ་འགྲོས་གནང་བའི་གདམས་ངག་ཚིག་གསུམ་ཡོད། ཨ་
མས་བསླབ་པའི་སྐྱབས་འགྲོའི་གདམས་ངག་ཡོད། འབྱང་བ་བཞི་ཡི་འཇིགས་པ་བྱང་ན་འདི་སྐོར་ཅིག
ན་མོ་ག་རུ་བྷེ་ཡཱ། ན་མོ་བུདདྷ་ཡ། ན་མོ་དྡརྨ་ཡ། ན་མོ་སང་གྷ་ཡ། ན་མོ་ག་རུ་དེ་ཝ་ཌཱ་ཀི་ནི་ཡེསྭཱཧཱ།
གདམས་ངག་འདི་མ་བརྗེད་པར་སྙིང་གི་དཀྱིལ་དུ་ཞོག་ཅིག་གསུངས་པ་དང་། ཁྱེའུས་རྒྱ་གར་ཤར་གྱི་
གཉེན་དང་མཐུན་གྲོགས་རྣམས་ལ་བཅོལ་གཏམས་བྱས་ནས་འདི་སྐད་ད། བདག་གི་ཨ་མ་འདི་ལ་ཐུགས་
རྗེས་གཟིགས། ཨ་མ་ན་ཚེ་ནད་གཡོག་ཁྱེད་ཚོས་མཛོད། ཤི་ན་ཤི་རོ་ཁྱེད་ཚོས་བསྐྱེལ་བར་མཛོད། ཨ་མ་
ཚེ་ཡི་འད་བྱེད་སྟོངས་ཟེར་ན། ནག་པོ་ས་འོག་མ་སྦས་ཐུགས་རྗེས་གཟིགས། ཞེས་གསུངས་པ་དང༌། ཡུམ་
གྱི་འདི་སྐད་དུ། ཁོག་པའི་སྙིང་དང་འདྲ་བའི་འོད་འབར་བ། མ་གཅིག་བུ་གཅིག་ཁོག་པའི་སྙིང་དང་འདྲ།
ཁོག་པའི་སྙིང་དང་བྲལ་ཐབས་མེད་པ་ལ། ད་རིང་ཨ་མ་བུ་དང་བྲལ་ནས་སོང་། དེ་སྐད་གསུངས་ཤིང་སྐྲ་
རྣམས་གཅོད། སྤྱན་ཆབ་མང་ད་བསིལ་ཞིང་འདག་པ་ལ། ཁྱེའུས་ཡུམ་གྱི་ཕྱག་ལ་བཟུང་ནས་འདི་སྐད་དུ།
མྱ་ངན་པ་མ་མཛད་ཡུམ་ཆེན་ཨ་མ་ལགས། བར་ཆད་སེལ་བའི་མཁའ་འགྲོ་ཆོས་སྐྱོང་ལ། གསོལ་བ་སྙིང་
ཁུང་རུས་པའི་གཏིང་ནས་ཐོབ། མ་ཉེས་ནམ་ཞིག་མཐའ་རུ་ལངས་ནས་ཡོང་། བདེ་བར་བཞུགས་ཤིག་
ཡུམ་ཆེན་ཨ་མ་ལགས། ཞེས་གསུངས་ཏེ་ཡུམ་ལ་ཕྱི་ཕྱག་ལན་གསུམ་བསྩལ་ནས་ནི། མུ་སྟེགས་རྒྱལ་
པོའི་དྲང་ད་ཕྱག་ཕེབས་པར་ན། །
ཁྱེའུས་འདི་སྐད་དུ། ཀྱེ་མ་གསོན་དང་རྒྱ་པོ་རིན་པོ་ཆེ། ང་ནི་འདི་ནས་རྒྱ་མཚོ་ཅན་ལ་འགྲོ། བདག་གི་ཨ་
མ་འདི་ལ་ཐུགས་རྗེས་གཟིགས། ན་ཚེ་ནད་གཡོག་རྒྱལ་པོས་གཏོང་གྲོགས་མཛོད། ཤི་ན་རོ་ཁར་རྒྱལ་པོས་
གཏོང་རོགས་མཛོད། ཅེས་བཅོལ་གཏམ་མངགས་ཏེ། རྟ་དང་གླང་ཆེན་རྣམས་ལ་རྒྱགས་རྣམས་བཀལ།
ཚོང་ཕྲུག་ལྔ་བརྒྱ་དང་བཅས་པར་མཐའ་གླིང་རྒྱ་མཚོ་ཅན་ལ་ཕྱག་ཕེབས་པར་ཞ་ལགས།།
དེའི་ཚེ་ལོ་ངོ་གསུམ་ཙམ་སོང་བ་དང་ཕྱི་ཡི་རྒྱ་མཚོ་ཆེན་པོའི་འགྲམ་ད་སླེབས། དེ་ནས་རྒྱ་མཚོ་ཅན་
ལ་གྲུ་གཟིངས་བཏང་ནས་རྒྱ་མཚོའི་དཀྱིལ་དུ་ལོ་གསུམ་སོང་བའི་དུས་ཚོད་ན། མངོན་ཤེས་ཤོད་པའི་སྨྲ་
མཁན་ནེ་ཙོ་དེ་ཕྱག་ཕེབས་པར་ཞ་ལགས།།
ནེ་ཙོས་མིག་ནས་མཆི་མ་འདོན་བཞིན་དུ་འདི་སྐད་དུ། སྐྱོ་བ་དེ་རིང་འདི་འདྲ་མ་བྱུང་ཨང་། བདག་ཅག་
རྣམས་ལ་སང་ཞོག་སྔ་ཆ་རུ། ཀླུ་གདོལ་ནག་པོས་བར་ཆད་གཏོང་ཉེན་འདུག ཇི་ལྟར་དྲག་གམ་པད་མ་འོད་
s



༡
འབར་ལགས། དེ་སྐད་ཞུས་པས་ཁྱེའུས་སྒྲོལ་མ་ལྷ་ཁང་ཕྱོགས་ནས་ཡོང་བའི་དས། ཨ་མས་གསུངས་
པའི་སྐྱབས་འགྲོ་ཚིག་གསུམ་ཡོད། མཁའ་འགྲོས་གནང་བའི་གདམས་ངག་ཡོད། ནེ་ཙོ་མཆི་མ་མ་འདོན་
གསུངས་སོ། ཀླུ་བདུད་གདོལ་བ་ནག་པོའི་སྟེང་དུ་སླེབས་པ་དང་། ཀླུ་གདོལ་ནག་པོའི་ཆོ་འཕྲུལ་སྡིག་པ་ར་
ཉག་གཉིས་ཕྱག་ཕེབས་པར་ཞུ་ལགས། །
རྒྱ་མཚོ་འཁོལ་ཞིང་ཡོམ་ཡོམ་བསྒྱིངས་པར་བྱས་ནས་རྦ་རླབས་ནམ་མཁའི་མཐོངས་ལ་འཕྱོ། གྲྭ་
གཟིངས་རྒྱ་མཚོའི་དཀྱིལ་ད་གཞིག་གྲབས་བྱེད་པ་དང༌། ཚོང་ཕྲག་ལ་ལས་ཨ་པ་ཟེར་ནས་འབོད། ལ་ལས་
ཨ་མ་ཟེར་ནས་འབོད་པར་ཁྱེའུས་ཨ་མས་གསུངས་པའི་སྐྱབས་འགྲོ་ཚིག་གསུམ་དང་། མཁའ་འགྲོས་
གནང་བའི་གདམས་ངག་ཟབ་མོ་གསུངས་པས་དེ་དག་གི་འཇིགས་པ་ལས་བསྒྲོལ་ཏོ།
དེ་ནས་གསེར་གྱི་བྱེ་མའི་སྟེང་དུ་ཕེབས་པ་དང༌། ཁྱེའུས་འདི་སྐད་དུ། སྙིང་དང་འདྲ་བའི་ཚོང་ཕྲུག་
ལྔ་བརྒྱའི་ཚོགས། ཁྱེད་རྣམས་གནས་མཆོག་འདི་རུ་སྡོད་ཅིག་ཨང་། ང་ནི་རྒྱ་མཚོ་ཅན་ལ་ནོར་བུ་ལེན་དུ་
འགྲོ། ཁྱེད་རྣམས་བྱེ་མའི་སྟེང་དུ་བདེ་བར་སྡོད། ང་ཡིས་ནོར་བུ་བླང་བར་བྱའོ། ཞེས་གསུངས་ཏེ་ཚོང་ཕྲུག་
ལྔ་བརྒྱ་བྱེ་མའི་སྟེང་དུ་བཞག ཁྱེའུ་ཉིད་རྒྱ་མཚོ་ཅན་ལ་གྲུ་གཟིངས་བཏང་ནས་བྱོན་པ་ན། ཞག་གསུམ་
ཙམ་ན་ཀླུ་ཡུལ་དུ་ཕྱག་ཕེབས། ཀླུ་ཡི་སྒོ་ར་བ་བུ་མོ་གཉིས་ཀྱིས་ཁྱེའུ་ཡི་སྐུ་ལུས་ཐམས་ཅད་སྤྲུལ་གྱི་
ཞགས་པས་བསྡམས། ཁྱེའུ་སྐུ་ལུས་ཐམས་ཅད་བསྡམས་པའི་སྡུག་བསྔལ་གྱིས་ཨ་མས་གསུངས་པའི་
སྐྱབས་འགྲོ་དང་། མཁའ་འགྲོས་གནང་བའི་གདམས་ངག་སྐྱོར་བས་ཀླུའི་སྒོ་ར་བ་གཉིས་ཀྱིས་འཇིགས་
ལ་ལས་བསྒྲོལ་ཏོ།།
དེ་ནས་ཀླུའི་ཕོ་བྲང་ནང་དུ་ཕེབས་པ་དང་། ཀླུ་རྒྱལ་པད་མ་དེ་ཞལ་མཇལ་བ་དང་། ཁྱེའུས་འདི་སྐད་
དུ། ཀྱེ་མ་གསོན་དང་ཀླུ་རྒྱལ་པད་མ་ལགས། ང་རང་མིང་ལ་པད་མ་འོད་འབར་ཟེར། མཐའ་གླིང་མུ་སྟེགས་
ན་ག་ཕུ་ནིའི་ཡུལ། དམ་པ་ཆོས་ཀྱི་བསྟན་པ་མི་དར་བས། མུ་སྟེགས་རྒྱལ་པོ་ལོག་པའི་ཆོས་སྦྱིན་གྱིས།
ཁྱེད་ཀྱི་ནོར་བུ་དགོས་འདོད་ཀུན་འབྱུང་འདི། རྒྱལ་པོ་ཆེན་པོའི་དྲུང་དུ་སློང་ཤོག་གསུངས། ནོར་བུ་སློང་བའི་
དོན་ད་ཡོང་ནི་ཡིན། ཅིས་ཀྱང་ནོར་བུ་བདག་ལ་གནང་དུ་གསོལ། ཞེས་ཞུས་པ་དང༌། ཀླུ་རྒྱལ་ནས་འདི་སྐད་
དུ། ཀྱེ་མ་གསོན་དང་ཁྱེའུ་སྤྲུལ་པའི་སྐུ། ཁྱེད་ལ་ང་ཚོའི་མིག་གིས་མི་མཐོང་བའི་གདམས་ངག་བྱིན་རླབས་
ཅན་ཞིག་ཡོད་འདུག་པ། དེ་འདྲ་ཀླུ་ཡུལ་ཕྱོགས་སུ་བཞག་གྲོགས་མཛོད་དང་དེ་ཡི་ཡོན་དུ་དགོས་འདོད་
ཀུན་འབྱུང་འབུལ། ཞེས་གསུངས་པ་དང་། ཁྱེའུ་སྤྲུལ་པའི་སྐུས་ཞག་གསུམ་རིང་དུ་ཆོས་ཀྱི་འཁོར་ལོ་
བསྐོར། ཞག་གསུམ་སོང་བའི་ཉི་མ་སྔ་དྲོའི་དུས་ཀླུ་རྒྱལ་པད་མས་སྨོན་ཚིག་འདི་ལྟར་བརྗོད། བང་མཛོད་
ནོར་བུ་དགོས་འདོད་ཀུན་འབྱུང་འདི། འདི་ནས་རྒྱ་གར་ཤར་ཡུལ་དུ་སླེབས་པར་ཤོག རྒྱ་གར་ཆོས་ཀྱི་འཁོར་
ལོ་བསྐོར་བ་ཤོག དེ་ནས་རྒྱ་ནག་ཡུལ་དུ་སླེབས་པར་ཤོག རྒྱ་ནག་ཆོས་ཀྱི་འཁོར་ལོ་བསྐོར་བ་ཤོག དེ་ནས་
n
s༢



བོད་ཀྱི་ཡུལ་དུ་སླེབས་པར་ཤོག བོད་ཡུལ་ཆོས་ཀྱི་འཁོར་ལོ་བསྐོར་བ་ཤོག བོད་ཡུལ་སྙིང་པོའི་བསྟན་པ་
རྒྱས་པའི་ཚེ། ནོར་བུ་ཁྱེའུ་ཕྱག་ཏུ་ཕུལ་བར་ཤོག ཅེས་སྨྲས་སོ།།
དེ་ནས་ཁྱེའུ་པད་མ་འོད་འབར་དེ་ནོར་བུ་བསྣམས་ནས་ཚོང་ཕྲུག་གམ་དུ་བྱོན་ཅིང་། ཚོང་ཕྲུག་དང་བཅས་
པ་གྲྭ་གཟིངས་བཏང་ནས་རྒྱ་མཚོ་བརྒལ་ཏེ་སྐམ་སར་ཕེབས་པ་དང་། ཁྱེའུས་འདི་སྐད་དུ། འདི་ན་ཡོད་པའི་
ཚོང་ཕྲུག་རྣམས་དཀའ་ལས་བྱས་པའི་དགོས་འདོད་ཀུན་འབྱུང་འདི། མུ་སྟེགས་རྒྱལ་པོར་མི་འབུལ་བར་ང་
རང་ཨ་མའི་དྲུང་དུ་འཁྱེར་ནས་ཤོག ཅེས་གསུངས་ནས་ཁྱེའུ་གཅིག་པུར་སྔོན་དུ་ཕེབས། ཕོ་བྲང་གི་ཕྱི་
ནང་སྟེང་འོག་བར་གསུམ་ལ་ཡུམ་ཆེན་བཙལ་བ་དང་། ཡུམ་ཆེན་ནི་ཕོ་བྲང་སྒོ་འགག་ནང་དུ་ཕྱི་དབུགས་
ནང་དབུགས་ཐུག་ནས་འདག ད་དུང་ང་ཡི་བུ་དང་འཕྲད་དམ་ཞེས། སྨྲེ་ངག་འདོན་ཞིང་མྱ་ངན་མཛད་ཀྱི་
འདག ཁྱེའུས་ཨ་མའི་ཕྱག་ལ་བཟུང་ནས་ནི། ཡུམ་ཆེན་ཨ་མ་མྱ་ངན་མ་མཛད་ཡར་ལ་བཞེངས་པར་
མཛོད། བུ་ངས་རྒྱ་མཚོ་ཅན་ནས་འཁོར་བ་ཡིན། དེ་སྐད་གསུངས་པས་ཡུམ་གྱིས་འདི་སྐད་དུ། ང་ཡི་སྔས་
མགོའི་སྟེང་གི་མི་ཕོ་ཁྱོད། མ་ནོར་ང་ཡི་བུ་དེ་ཡིན་གྱུར་ན། ང་ཡིས་བསླབས་པའི་སྐྱབས་འགྲོ་ཚིག་གསུམ་
དང་མཁའ་འགྲོས་གནང་བའི་གདམ་ངག་ཟབ་མོ་ཡོད། ཨ་མའི་སྔས་མགོའི་སྟེང་ད་སྐོར་ཅིག་གསུངས་པ་
དང༌། ཁྱེའུས་ལན་བདུན་གྱི་བར་དུ་གསུངས་པ་དང་ཨ་མ་སྤྱན་སྔར་ལྟར་གསལ་ཞིང་། སྐུ་ལུས་ཀྱང་སྔར་
བཞིན་གཟི་མདངས་དང་ལྡན་པ་གྱུར་ཏོ།།
དེའི་དས་ནོར་བུའི་བྱིན་རླབས་ཀྱིས་ལུང་པ་ཆུ་མེད་རྣམས་ལས་ཆུ་ཡང་བརྡོལ། ཤིང་མེད་རྣམས་ལས་
རྩེ་ཤིང་སྐྱེས་པ་དང༌། ལུང་པའི་མི་རྣམས་ཧ་ལས་ངོ་མཚར་སྐྱེས། མུ་སྟེགས་རྒྱལ་པོས་ཁྱེའུ་རྒྱ་མཚོར་
འཁོར་བ་ཤེས་གྱུར་ཏེ་འདི་སྐད་ད། ང་ཡི་བློན་པོའི་ཚོགས་རྣམས་ཚུར་ཉོན་དང་། ཁྱེའུ་པད་མ་འོད་འབར་
ཟེར་བ་དེ། རྒྱ་མཚོ་ཅན་ལ་ནོར་བུ་ལེན་དུ་བཏང་། ཀླུ་ཡིས་མ་འཇིགས་གནས་འདིར་སླེབས་ནས་འདུག
འདི་འདྲ་ང་ཡི་གོང་དུ་ཤོར་ཉེན་འདུག གསོད་པའི་ཐབས་ཤིག་ཇི་ལྟར་བྱས་ན་དྲག ཡང་སྒོས་ཉོན་དང་
སྡིག་བློན་རྐང་མགྱོགས་པ། གཟིམ་ཆུང་སྐྱིད་པའི་སྒྲོལ་མ་ལྷ་ཁང་ནས། པད་མ་འོད་འབར་གནས་འདིར་ཁྲིད་
ལ་ཤོག ཞི་བའི་སྒོ་ནས་ནོར་བུ་འཕྲོག་ནས་ནི། དྲག་པོའི་སྒོ་ནས་སྲིན་པོའི་ཡུལ་དུ་གཏོང་། ཞེས་སྨྲས་སོ། །
དེའི་ཚེ་གཟིམ་ཆུང་སྐྱིད་པའི་སྒྲོལ་མ་ལྷ་ཁང་གི་ཁྱི་ཐམས་ཅད་ཀྱིས་འུར་འུར་ཆེམ་ཆེམ་བྱེད་པ་ལ།
ཡུམ་གྱིས་གཟིགས་པའི་དུས་བློན་པོ་རྒྱལ་སྒོའི་འགག་ཏུ་བསླེབས་ནས་འདུག ཨ་མས་བློན་པོ་ནང་དུ་གདན་
དྲངས་ནས་མཆོད་པའི་ཡོ་བྱད་བསམ་མི་ཁྱབ་པ་ཕུལ། བློན་པོས་ཁྱེའུ་ལ་དད་པ་མེད་པའི་ཕྱག་གསུམ་ཕུལ།
དད་དད་གས་གས་ཟོལ་གྱིས་འདི་སྐད་ཞུས། ཀྱེ་མ་གསོན་དང་པད་མ་འོད་འབར་ལགས། རང་ཅག་རྒྱལ་
པོའི་བཀའ་ལ་འདི་འདྲ་འདུག ཁྱོད་ནི་རྒྱ་མཚོ་ཅན་ལ་བྱོན་ནས་ཀྱང༌། ནོར་བུ་རིན་ཆེན་དགོས་འདོད་ཀུན་
འབྱུང་ལོན། རྒྱལ་པོས་རྔན་པ་བདག་རྐྱེན་བཟང་པོ་ཡོད། རྔན་པ་བདག་རྐྱེན་ལེན་ད་འབྱོན་གྲོགས་མཛོད།
ལ་ས་
s༣



དེ་ལྟར་ཞུས་པ་དང་། ཁྱེའུས་རྒྱལ་པོའི་རྔན་པ་བདག་རྐྱེན་ག་ལ་ཡོད། རྒྱལ་པོའི་ཁྲིམས་ཀྱི་ཆད་པ་ཡོད་
ལས་ཆེ། ཞེས་གསུངས་ཏེ་སྡིག་བློན་དང་ལྷན་དུ་རྒྱལ་པོའི་མཇལ་དུ་ནོར་བུ་བསམ་འཕེལ་བསྣམས་ནས་
ཕྱག་ཕེབས་པར་ཞ་ལགས།། །
མུ་སྟེགས་རྒྱལ་པོ་འདི་སྐད་ད། ཚུར་ལ་ཉོན་དང་པད་མ་འོད་འབར་བ། ཁྱོད་རང་གནས་ཕྱོགས་འདི་རུ་
མ་སྡོད་པར། ལྷོ་ནུབ་སྲིན་པོའི་ཡུལ་ཕྱོགས་བྱ་བ་ན། གསེར་གྱི་སླང་རྔ་མཆོང་གི་རྔ་ཡབ་དེ། རྒྱལ་པོ་ང་ཡི་
དྲང་ད་འཁྱེར་ལ་ཤོག རྔན་པ་བདག་རྐྱེན་བཟང་པོ་དེ་ནས་སྟེར། སླང་རྔ་མ་ལོན་གནས་འདིར་སླེབས་བྱུང་ན།
མ་བུ་ཁྲིམས་ཀྱི་ལས་ལ་འཇུག་གི་སྨྲས་སོ། ཁྱིའུས། ཀྱེ་མ་གསོན་དང་རྒྱལ་པོ་རིན་པོ་ཆེ། ཨ་མ་ཁྲིམས་
ཆད་མེད་པ་ཐུགས་རྗེས་གཟིགས། ང་རང་མི་སྡོད་སྲིན་པོའི་ཡུལ་ད་འགྲོ། ཡང་གཅིག་གསོན་དང་རྒྱལ་པོ་
རིན་པོ་ཆེ། བདག་གི་དྲིན་ཆེན་ཨ་མ་རྒན་མོ་ལ། སྨོན་ལམ་ཚིག་གསུམ་འདེབས་སུ་གཏོང་གྲོགས་མཛོད།
ཅེས་ཞུས་པར་རྒྱལ་པོའི་གནང་བ་ཐོབ་ཏེ་ཁྱེའུ་ཡུམ་གྱི་དྲང་ད་བྱོན་ནས་ཀྱང་། ཡུམ་ལ་རྒྱལ་པོའི་བཀའ་དེ་
དག་གསུངས་པས་ཡུམ་ཆེན་ནི་དྲན་མེད་ས་ཡི་སྟེང་ད་འགྱེལ་ནས་སོང༌། ཁྱེའུས་ཨ་མའི་ཐུགས་ཀ་རུ་
ཙན་དན་ཁྲུས་ཆབ་གཏོར་ནས་དྲན་པ་གསོས། ཨ་མ་དྲན་པ་ཡར་ལ་གསོས་པ་དང་། ཡང་ཅིག་གསོན་
དང་ཨ་མའི་སྙིང་གི་བུ། སྙིང་དང་འདྲ་བའི་པད་མ་འོད་འབར་བ། འུ་ཅག་མ་བུ་འབྲལ་བར་ག་ལ་ཕོད། ཁྱེའུ་
གང་བྱོན་ཨ་མ་འཁྲིད་པར་ན། མ་བུ་སྲིན་པོའི་ཁ་རུ་ཐོས་གྱུར་ན། ཨ་མས་སེམས་ཀྱི་ཁོ་ཐག་དེ་དུས་ཚོད།
ཅེས་གསུངས་པ་དང༌། ཁྱེའུས། ང་ནི་སྲིན་ཡུལ་མྱུར་དུ་འཁོར་ནས་ཡོང་། མྱུར་དུ་མཇལ་བའི་སྨོན་ལམ་
འདེབས་སོ་གསུངས། ཡུམ་དེ་ལུང་པའི་མི་ལ་བཅོལ་གཏམ་མཛད་ནས་ཁྱེའུ་མུ་སྟེགས་རྒྱལ་པོའི་དྲུང་དུ་
ཕྱག་ཕེབས་པར་ཞ་ལགས།།
ཁྱེའུས་འདི་སྐད་དུ། ཀྱེ་མ་གསོན་དང་རྒྱལ་པོ་རིན་པོ་ཆེ། བདག་གི་ཨ་མ་འདི་ལ་ཐུགས་རྗེས་
གཟིགས། ན་ཚེ་ནད་གཡོག་རྒྱལ་པོས་གཏོང་གྲོགས་མཛོད། ཤི་ན་རོ་ཁུར་རྒྱལ་པོས་གཏོང་གྲོགས་མཛོད། དེ་
སྐད་ཞུས་ནས་ཚོང་ཕྲུག་ལྔ་བརྒྱ་འཁྲིད། རྟ་དང་གླང་ཆེན་རྣམས་ལ་རྒྱགས་བཀལ་ནས་བྱོན། དེ་ནས་ཟླ་བ་
གཅིག་སོང་བའི་དུས་ཙ་ནས་ཁྱེའུས་ཚོང་ཕྲུག་རྣམས་ལ་ན་མོ་ག་རུས་བྱིན་གྱིས་བརླབས་ཏེ་རང་ཡུལ་ཕྱོགས་
སུ་ཕྱིར་ལྡོག ཁྱེའུ་གཅིག་པུ་རུ་བྱོན་པའི་ཚེ། འདབ་ཆགས་ཀ་ལ་པིངཀ་གཉིས་འོང་ནས་གཤོག་པས་
ཐལ་མོ་སྦྱར་ནས་འདི་སྐད་ད། ཀྱེ་མ་གསོན་དང་པད་མ་འོད་འབར་ལགས། ཁྱེད་ཉིད་རང་སྲོག་རང་གིས་
མ་གཅོད་ཅིག མ་ཡང་སྐུ་ཁམས་བཟང་པོ་ཡོད་དོ་ཟེར། མྱུར་དུ་མཇལ་བའི་སྨོན་ལམ་འདུག་པ་ལགས།
ཞེས་ཟེར་ནས་བྱ་གཉིས་ནམ་མཁའ་ལ་འཇའ་ལྟར་ཡལ་ལོ། ཁྱེའུའི་དགོངས་པར་བྱ་གཉིས་མཁའ་འགྲོ་
གཉིས་ཀྱི་སྤྲུལ་པ་ཡིན་འདུག་དགོངས་ནས་སྲིན་པོའི་ཡུལ་དུ་ཕེབས་ནས་སོང་། དེ་ནས་ལ་ལུང་དཔག་
མེད་བརྒལ་ནས་བྱོན། ལ་ཁ་མཐོན་པོ་ཞིག་གི་རྩེ་རུ་ཕེབས་པ་དང་། དང་པོ་ལྕགས་ལུང་། གཉིས་པ་ཟངས་
༤
Se



ལུང་། གསུམ་པ་དང་ལུང་། བཞི་པ་གསེར་ལུང་བཅས་ཀྱི་སྲིན་མོའི་སྒོ་སྲུང་འཇིགས་སུ་རུང་བ་ནི་ཡས་
ཀྱི་མཆེ་བ་དེ་མས་ལ་གཙིགས། མས་ཀྱི་མཆེ་བ་དེ་ཡས་ལ་གཙིགས། སྐུ་ནི་ནག་པོ་བར་སྣང་མཐོང་ལ་ཟིང་།
ན་མ་གཡས་གཡོན་ཕྲག་ལ་བཀལ་ནས་ཀྱང་། ལག་གཉིས་རེ་བ་ནག་པོ་འཐགས་བཞིན་འདག་པ་རྣམས་
རིམ་བཞིན་ཕྱག་ཕེབས་པར་ཞུ་ལགས།
ཁྱེའུ་སྲིན་མོའི་ཐགས་མགོར་ཕེབས་ནས་སོང་། འཇིགས་སུ་རུང་བའི་སྲིན་མོས་འདི་སྐད་ཟེར། ཀྱེ་མ་
གནས་འདིར་ཡོང་བའི་རྒྱ་གར་ཁྱེའུ་ཁྱོད། ཤ་ཟ་སྲིན་པོའི་བུ་མོ་ང་ལ་ཉོན། ཁྱོད་མི་ཤ་སྟེར་དུ་ཡོང་ངམ་ཟེར།
ཁྱེའུ་ལྕགས་ཀྱི་ལག་པས་ཟིན་ནས་ཀྱང་། སྲིན་མོས་ཁ་ཡི་ནང་དུ་བཅུག་ནས་སོང་། ཁྱེའུ་ལུས་སྲོག་བྲལ་
སོང་སྙམ་པའི་སྡུག་བསྔལ་བྱུང་། ཨ་མས་བསླབས་པའི་སྐྱབས་འགྲོ་དང༌། མཁའ་འགྲོས་གནང་བའི་
གདམས་ངག་ལན་བདུན་གསུངས་པས་སྲིན་མོ་དེའི་ཁ་ལ་བཅུག་ཀྱང་མགྲིན་པར་མ་ཕྱིན་པས། ལུད་པ་
བཞིན་ད་ས་ཡི་སྟེང་ད་བོར། ཡང་ཅིག་སྲིན་མོའི་འདི་སྐད་ཟེར། ཁྱེའུ་ཁྱེད་ལ་མིག་གིས་མི་མཐོང་བའི་
གསང་བའི་གདམས་ངག་ཟབ་མོ་ཞིག་འདུག་པས། དེ་ཡི་ང་ཚོར་བྱིན་གྱིས་རློབས་ཤིག་ཟེར། ཁྱེའུས་
གདམས་ངག་གིས་བྱིན་རླབས་གནང་བས། འཇིགས་སུ་རུང་བའི་སྲིན་མོ་རྣམས་མཁའ་འགྲོ་མ་མོ་ལོ་ལྔ་
གསུམ་བཅོ་ལྔའི་ཚད་དང་ལྡན་པར་གྱུར། མཁའ་འགྲོ་མ་རྣམས་ཀྱིས་ཁྱེའུ་པད་མ་འོད་འབར་སྲིན་ཡུལ་
ལང་ག་མགྲིན་བཅུའི་ཕོ་བྲང་དུ་འགྲོ་བའི་ལམ་སྣ་ས་རྒྱུས་ལ་སོགས་བསྟན་ནས་བྱུང༌།།
དེ་ནས་ཁྱེའུས་ཡང་ཡང་དཀའ་བ་སྤྱད་ནས་སྲིན་པོའིཡུལ། ལ་ལུང་དཔག་མེད་བརྒལ་ནས་བྱོན་པའི་ཚེ།
ཅེ་སྦྱང་ཤ་ཡི་རལ་བ་ཅན་ལ་སོགས། གཅན་གཟན་རྣམས་ཀྱི་འཇིགས་པ་བསམ་མི་ཁྱབ། ཁྱེའུའི་ཐུགས་
ཀྱི་དགོངས་པར་དུད་འགྲོ་གཅན་གཟན་གཏུམ་པོ་འདི་རྣམས་ལ། ད་ནི་དམ་པའི་ཆོས་ཤིག་བཤད་སྙམ་ཏེ་
ཨ་མས་བསླབས་པའི་སྐྱབས་འགྲོ་དང་། མཁའ་འགྲོས་གནང་བའི་གདམས་ངག་གསུངས་པས་གཅན་
གཟན་དེ་རྣམས་འདྲིས་པའི་སྒོ་ཁྱི་ལྟ་བུར་གྱུར་ནས་ཁྱེའུ་ལ་གུས་པའི་ཚུལ་བྱེད་ཀྱི་འདུག་གོ།
དེ་ནས་སྲིན་ཡུལ་ལང་ག་མགྲིན་བཅུའི་ཕོ་བྲང་ད་ཐུགས་བསྐྱེད་སྙིང་སྟོབས་བཙན་པོས་ཕེབས་ནས་
སོང་། ཕོ་བྲང་ནང་དུ་ཕེབས་པ་དང་མི་རོའི་ཁྲི་ཡི་སྟེང་ན་མི་ལྤགས་ཀྱི་གཡང་བཞི་ཆེན་པོས་སྟེང་ཁེབ་
བརྒྱབས་ནས་འདུག དེ་སྟེང་སྲིན་པོའི་རྒྱལ་མོ་ཞེས་བྱ་བ། མགོ་བོ་གསུམ་ལ་ལག་པ་དྲུག་ཡོད་པ་ཕོ་བྲང་
ཀར་ཞལ་མཐིལ་དུ་ཕྱག་ཕེབས་པར་ཞུ་ལགས།
སྲིན་པོའི་རྒྱལ་མོས་འདི་སྐད་ཟེར། རྒྱ་གར་ཡུལ་གྱི་ཚོང་པ་གཞོན་ནུ་ཁྱོད། ད་ནི་སྲིན་མོའི་རྒྱལ་མོ་ང་རང་
ལ། མི་ཤ་མི་ཁྲག་ཚ་མོར་སྟེར་བའི་ཕྱིར། ང་ཡིས་གནས་འདིར་ཡོང་བ་མ་ཡིན་ནམ། ད་རེས་ཁྱོད་ཀྱིས་ང་ལ་
མི་སྙིང་ནི། ཚ་པོ་སྟེར་དུ་ཡོང་བ་ལེགས་སོ་ཟེར། ཁྱེའུ་དེ་སྲིན་མོས་ལག་ཏུ་ཟིན་ནས་ཞལ་དུ་བསྟབས་ནས་
སོང་། ཁྱེའུ་ལུས་སྲོག་བྲལ་སོང་སྙམ་པའི་སྡུག་བསྔལ་གྱིས། ཨ་མས་བསླབས་པའི་སྐྱབས་འགྲོ་དང་མཁའ་
SW



འགྲོས་གནང་བའི་གདམས་ངག་དེ་ལྟར་ལན་བདུན་བར་དུ་གསུངས་པ་དང་། སྲིན་མོའི་མགྲིན་པའི་ལམ་
ནས་མ་ཕྱིན་པར་ལུད་པ་བཞིན་དུ་ས་ཡི་སྟེང་དུ་བོར། དེ་ནས་སྲིན་པོའི་རྒྱལ་མོས་འདི་སྐད་དུ། གནས་
འདིར་བྱོན་པའི་ཁྱེའུ་ངོ་མཚར་ཅན། གནས་འདིར་བྱོན་པའི་སྐུ་དོན་ཅི་འདྲ་ཡིན། མ་གསང་དྲང་པོའི་གཏམ་
ཞིག་ཤོད་པ་ཞུ། ཁྱེའུས་འདི་སྐད་དུ། ཨེ་མ་གསོན་དང་སྲིན་པོའི་རྒྱལ་མོ་ལགས། མུ་སྟེགས་རྒྱལ་པོའི་
བཀའ་ལ་འདི་ལྟར་འདུག སྲིན་ཡུལ་རྒྱལ་པོ་ལང་ཀའི་ཕོ་བྲང་ནང་། གསེར་གྱི་སླང་རྔ་མཚོང་གི་རྔ་ལྡིང་འདུག
དེ་འདྲ་རྒྱལ་པོའི་དྲུང་དུ་ལོངས་ཤོག་གསུངས། སླང་རྔ་འགྲོ་བའི་དོན་ད་གནང་བར་ཞུ། ཞེས་གསུངས་པ་
དང༌། དེ་ནས་སྲིན་པོའི་རྒྱལ་མོས་འདི་སྐད་ཟེར། སངས་རྒྱས་མར་མེ་མཛད་ཀྱི་བསྟན་པ་ལ་གསེར་གྱི་སླང་
ཇ་མཆོང་གི་རྔ་ལྡིང་འདི། སྲིན་པོའི་རྟེན་གྱི་གཙོ་བོར་བཞག་པ་ཡིན། སླང་རྔ་མེད་ན་སྲིན་ཡུལ་སྟོང་པར་འགྲོ།
ཁྱོད་ལ་ང་ཡིས་མིག་གིས་མ་མཐོང་བའི། སྐྱབས་དང་སྐྱེལ་མ་བྱེད་པའི་ཆོས་ཤིག་འདུག དེ་ཡིས་ང་ལ་བྱིན་
གྱི་རློབས་ཤིག ཟེར་བ་དང་ཁྱེའུས་ཨ་མས་བསླབས་པའི་སྐྱབས་འགྲོ་དང༌། མཁའ་འགྲོས་གནང་བའི་
གདམས་ངག་དེ་ལྟར་ལན་བདུན་བར་ད་གསུངས་གཤིས། སྲིན་པོའི་རྒྱལ་མོ་འཇིགས་སུ་རུང་བ་དེ་མཁའ་
འགྲོ་མ་གཞོན་མཛེས་ཡིད་དུ་འོང་བར་གྱུར་ནས་སོང་། མཁའ་འགྲོ་མས་འདི་སྐད་དུ། བླ་མ་མ་བཞུགས་
རྒྱ་གར་ཤར་དུ་བྱོན། བདག་ཀྱང་མི་སྡོད་རྒྱ་གར་ཤར་དུ་འགྲོ། བླ་མའི་ཕྱག་ཕྱི་ཞ་རུ་འཁྲིད་པར་ན། ཞེས་
ཞུས་ནས་གསེར་གྱི་བླ་རྔ་དང་མཆོང་གི་རྔ་ལྡིང་ཕོ་བྲང་བང་མཛོད་ནང་ནས་གདན་དྲངས་ཏེ་ཁྱེའུ་ཕྱག་ལ་ཕུལ་
ནས་ཁྱེའུ་སླང་རྔའི་ནང་ད་གདན་དྲངས། མཁའ་འགྲོའང་སླང་རྔའི་ནང་ད་བྱོན་ནས་རྔ་ཡབ་ལན་གཅིག་
བརྡུངས་པའི་དུས་ཙ་ན་བར་སྣང་སྤྲིན་གྱི་གསེབ་ལ་འཁྱེར་ནས་སོང་ངོ། །
དེའི་ཚེ་ཁྱེའུ་པད་མ་འོད་འབར་དང་མཁའ་འགྲོ་མ་གཉིས་ཆོས་སྒྲ་སྒྲོག་བཞིན་དུ་བར་སྣང་སྤྲིན་གྱི་
མཐོངས་ལ་བྱོན་པ་གསེར་ལུང་དང་། དང་ལུང་། ཟངས་ལུང༌། ལྕགས་ལུང་བཅས་ཀྱི་མཁའ་འགྲོ་མས་
རིམ་བཞིན་གཟིགས་པ་ན་འདི་སྐད་ད། བར་སྣང་སྤྲིན་གྱི་མཐོངས་ལ་བྱོན་པ་ཡི། བླ་མ་པད་མ་འོད་འབར་
བདག་ལ་དགོངས། བླ་མ་མི་བཞུགས་རྒྱ་གར་ཤར་ལ་བྱོན། ང་ཚོ་མི་སྡོད་རྒྱ་གར་ཤར་ལ་འགྲོ། བླ་མའི་
ཕྱག་ཕྱི་ཞུ་རུ་འཁྲིད་པར་ཞུ། ཞེས་ཞུས་ཤིང་བང་མཛོད་ནས་རླུང་གཡབ་པའི་རྐྱལ་བ་དེ་དང་། རྣམ་ཤེས་
འགགས་པའི་ལྕགས་ཀྱུ། ཐུགས་གསོས་སྨན་ཐུན་གསུམ། སྨྲ་བ་ཕྱེ་བའི་ལྡེ་མིག་བཅས་བསྣམས་ནས་སླང་
རྔའི་ནང་དུ་སོང་། རྔ་ཡབ་ལན་གཉིས་བརྡུངས་པའི་དུས་ཆོས་སྒྲ་སྒྲོགས་ཤིང་རྒྱ་གར་ཤར་གྱི་ཕྱོགས་ལ་
འཁྱེར་ནས་ཡུམ་ཆེན་ཨ་མའི་དྲུང་དུ་ཕྱག་ཕེབས་སོ།
ཁྱེའུས་འདི་སྐད་ད། ཨ་མ་གསོན་དང་བྲམ་ཟེ་གཟུགས་མཛེས་ལགས། བདག་ནི་སྲིན་པོའི་ཡུལ་ནས་
འཁོར་ཏེ་ཡོད། གསེར་གྱི་སླང་རྔ་མཆོང་གི་རྔ་ལྡིང་རྣམས། ལོན་པས་མ་ཆོག་མཁའ་འགྲོ་སྡེ་ལྔ་ཡང་། ཁྱེའུ་ཡི་
གཡོག་ཏ་ཁྲིད་ནས་ཡོད། མྱ་ངན་མ་མཛད་བྲམ་ཟེ་གཟུགས་མཛེས་ལགས། ཞེས་གསུངས་པ་དང་། ཡུམ་
བུ
SS



གྱིས་འདི་སྐད་དུ། ང་ཡིས་སྔས་མགོའི་སྟེང་གི་མི་ཕོ་འདི་མ་ནོར་བདག་གི་བུ་དེ་ཡིན་ཟེར་ན། མ་ངས་
བསླབས་པའི་སྐྱབས་འགྲོ་དང་མཁའ་འགྲོས་གནང་བའི་གདམས་ངག་སྐྱོར་ཅིག་གསུངས་གཤིས། ཁྱེའུས་
དེ་ལྟར་ལན་བདུན་བར་དུ་གསུངས་པ་དང་། ཨ་མའི་སྤྱན་ནི་སྔར་ལས་གསལ་བར་གྱུར་ཅིང༌། སྐུ་ལུས་ཀྱང་
སྔར་ལྟར་སོས་ནས་སོང་ངོ།།
དེའི་ཚེ་མུ་སྟེགས་རྒྱལ་པོས་ཁྱེའུ་པད་མ་འོད་འབར་སྲིན་པོའི་ཡུལ་ནས་འཁོར་བ་ཤེས་ཏེ་འདི་སྐད་དུ།
ཚུར་རུ་ཉོན་དང་སྡིག་བློན་རྐང་མགྱོགས་པ། ཁྱོད་རང་གནས་འདིར་མ་སྡོད་མགྱོགས་པར་སྒྲོལ་མ་ལྷ་ཁང་
ནང་དུ་སོང་ཞིག་ཨང་། ཐུགས་སྲས་པད་མ་འོད་འབར་དེ་རྒྱལ་པོ་ང་ཡི་དྲུང་དུ་ཁྲིད་ཤོག ཞེ་བའི་སྒོ་ནས་
མཁའ་འགྲོའི་སླང་རྔ་འཕྲོགས་ཏེ་དྲག་པོ་སྒོ་ནས་རྒྱ་གར་ཤར་རིའི་རྩེར། མ་ཤི་གསོན་བསྲེག་གཏོང་ད་སྤྱད་
དོ་ཨང་། ཞེས་སྨྲས་པ་དང་སྡིག་བློན་རྐང་མགྱོགས་དེ། སྒྲོལ་མ་ལྷ་ཁང་གི་ནང་ད་སླེབས་པ་དང་འདི་སྐད་
སྨྲས་སོ། ཀྱེ་མ་གསོན་དང་པད་མ་འོད་འབར་ལགས། མུ་སྟེགས་རྒྱལ་པོའི་བཀའ་ལ་འདི་ལྟར་འདུག ཁྱོད་
ཀྱི་སྲིན་པོའི་ཡུལ་ཕྱོགས་དེ་འདྲ་ནས་གསེར་གྱི་སླང་རྔ་མཆོང་གི་རྔ་ལྡིང་བླངས། མཁའ་འགྲོ་སྡེ་ལྔ་གཡོག་
ཏུ་འདུག་པ་དེ་འདྲ་རྒྱལ་པོའི་དྲུང་དུ་ཁྱེར་ཤོག རྔན་པ་བདག་རྐྱེན་ལེན་ད་བྱོན་གྲོགས་གནང་། ཞེས་ཞུས་པ་
དང་ཁྱེའུས་ཕྱག་རྟེན་གསེར་གྱི་དོང་ཙེ་བསྣམས་ཏེ་མུ་སྟེགས་རྒྱལ་པོའི་དྲུང་དུ་ཕྱག་ཕེབས་སོ། །
མུ་སྟེགས་རྒྱལ་པོས་འདི་སྐད་དུ། ཚུར་ལ་ཉོན་དང་ལད་མ་འོད་འབར་ལགས། ཁྱེད་ནི་སྲིན་པོའི་ཡུལ་
དུ་བྱོན་ནས་ཀྱང་། གསེར་གྱི་སླང་རྔ་མཆོང་གི་རྔ་ལྡིང་འདུག མཁའ་འགྲོ་སྡེ་ལྔ་བྱ་བ་འདུག་གོ དེ་དག་
ང་ཡི་དྲུང་དུ་མྱུར་དུ་ཁྲིད་ལ་ཤོག ཁྱེད་ལ་རྔན་པ་བདག་རྐྱེན་བཟང་པོ་ཡོད། ཅེས་གསུངས་པ་དང་ཁྱེའུ་པད་
མ་འོད་འབར་སྒྲོལ་མ་ལྷ་ཁང་དུ་ཕྱིར་ལྡོག་ཏེ་མཁའ་འགྲོ་དང་སླང་རྔ་བཅས་པ་བསྣམས་ནས་མུ་སྟེགས་རྒྱལ་
པོའི་དྲུང་དུ་ཕྱག་ཕེབས་པ་ན། ཁྱེའུས་འདི་སྐད་དུ། ཀྱེ་མ་གསོན་དང་རྒྱ་པོ་རིན་པོ་ཆེ། གསེར་གྱི་སླང་རྔ་
མཆོང་གི་རྔ་ལྡིང་དང༌། མཁའ་འགྲོ་སྡེ་ལྔ་རྒྱལ་པོའི་དྲུང་དུ་ཕུལ། བདག་ལ་རྔན་པ་བདག་རྐྱེན་གནང་བར་ཞུ།
ཞེས་ཞུས་པ་དང་། རྒྱ་པོས་འདི་སྐད་དུ། ཉི་མ་སང་ཉིན་གཅིག་དང་གནངས་ཉིན་གཉིས། གཞེས་ཀྱི་ཉིན་ནི་
དཀར་པོའི་ཉི་མ་སྟེ། རྔན་པ་བདག་རྐྱེན་ལེན་དུ་ཤོག་ཅིག་ཨང་། ཞེས་སྨྲས་སོ། དེའི་ཚེ་ཁྱིའུ་གསོད་མཁན་
ཤན་པ་མི་རྒོད་སུམ་ཅུ་ཕོ་བྲང་དཀར་ཞལ་མཐིལ་དུ་ཕྱག་ཕེབས་པར་ཞུ་ལགས། །
ཡང་མུ་སྟེགས་རྒྱལ་པོས། ཁྱིའུ་གསོད་མཁན་ཚོ་ལ་འདི་སྐད་ད། ཁྱེའུ་པད་མ་འོད་འབར་དེ་རྒྱ་གར་
ཤར་རིའི་རྩེ་མོར་རུ། མ་ཤི་གསོན་པོ་མེ་ལ་སྲེགས་ཤིག་ཨང་། བསྲེགས་པའི་ཐལ་བ་རླུང་ལ་སྐྱུར་ཅིག་
ཨང་། ཅེས་བཀའ་བཀོད་པ་དང་། དེ་ནས་ཞག་གསུམ་སོང་བའི་སྔ་དྲོའི་ཆར། ཁྱེའུ་རྒྱ་པོའི་ཕོ་བྲང་དུ་
ཕེབས་པ་ན། ཤན་པ་མི་རྒོད་སུམ་ཅུས་བསྐོར་ནས་བྱུང་། ཁྱེའུའི་ཕྱག་ནི་གཡས་གཡོན་བཟུང་ནས་སོང་།
སྔ་ཐག་སོ་མ་ར་ཙའི་ཐག་པས་བསྡམས། རྒྱ་གར་ཤར་རི་མཐོན་པོའི་རྩེ་ཁྲིད། ཁྱེའུ་མཛེས་པའི་སྐུ་རྒྱན་
SV



བཀྲོལ་ནས་སོང་། འཇམ་པའི་ན་བཟའ་རྣམས་ནི་བཤས་ནས་སོང་། ཙ་དན་སྡོང་པོའི་ཡལ་ག་བཅགས་
ནས་ཀྱང་། གྲོང་ནི་མཆོད་རྟེན་གཟུགས་འདྲ་བཞི་རུ་བརྩེགས། ཁྱེའུའི་སྐུ་ལུས་དེ་ཡི་ནང་དུ་བཅུག ཕྱོགས་
བཞིར་མེ་དཔུང་ཆེན་པོ་སྤར་ནས་སོང་། འོན་ཀྱང་ཁྱེའུས་མེ་དཔུང་མཚོ་རུ་བསྒྱུར་བའི་བརྟལ་བཞགས་ཀྱིས།
ཞག་བདུན་བར་དུ་མེ་མཆོད་མ་བཞེས་བཞུགས། དེ་ནས་མུ་སྟེགས་སྡིག་སྤྱོད་རྒྱལ་པོ་འདུལ་ཕྱིར་དང༌།
ཤན་པ་རྣམས་ལ་རྔན་པ་ཐོབ་པའི་ཕྱིར། ལན་གཅིག་ལུས་འདི་སྦྱིན་པ་གཏོང་དགོས་དགོངས་། སྐུ་ལ་མེ་
དཔུང་བཞེས་པའི་དུས་ཙ་ན། ཤན་པ་རྣམས་ཀྱང་དད་ཅིང་གུས་པར་གྱུར་ཏེ་ཁྱེའུའི་སྐུ་ལུས་ལ་མཆོད་པ་
ཕུལ་ཅིང་གསོལ་བ་བཏབ། མེའི་ཐལ་བ་ཐམས་ཅད་རླུང་ལ་བསྐུར་ནས་ཤལ་ཀྱང་མེད་པར་བྱས་ཏེ། མུ་
སྟེགས་རྒྱལ་པོའི་དྲང་ད་ལོག་པ་ན། རྒྱལ་པོས་དགའ་བའི་འཛུམ་མདངས་བསྟན་ནས་འདི་སྐད་ད། ང་ཡི་
བློན་པོའི་ཚོགས་རྣམས་ཚུར་ཉོན་ཅིག ད་ནི་དགའ་བའི་བྲོ་བརྡུང་སྐྱིད་པའི་གླུ་ལེན། བདེ་དགའི་དཔལ་ལ་
ལོངས་སྤྱོད་མཛོད་ཅིག་སྨྲས་སོ།
དེའི་ཚེ་མཁའ་འགྲོ་མ་རྣམས་ནས་འདི་སྐད་ད། ཀྱེ་མ་གསོན་དང་རྒྱལ་པོ་རིན་པོ་ཆེ། ངེད་ཅག་བླ་མ་
གྲོངས་པའི་ས་ཕྱོགས་དེར། ཞག་བདུན་བར་དུ་མྱ་ངན་བྱེད་དུ་འགྲོ། རྒྱལ་པོས་དགོངས་པ་གནང་ཞུ། དེ་སྐད་
གསུངས་པ་དང་ཞག་བདན་བར་ད་དགོངས་པ་འཁྲོལ་གཤིས། ལམ་སྣེ་བྱེད་པའི་ཤན་པ་གཅིག་དང་མཉམ་
ད་རྒྱ་གར་ཤར་རི་མཐོན་པོའི་རྩེ་རུ་ཕེབས། མཁའ་འགྲོ་སྡེ་ལྔའི་ཚོགས་རྣམས་ཀྱིས་མཆོད་པའི་བྱེ་བྲག་
བསམ་མི་ཁྱབ་པར་བཞེངས་ནས། མཁའ་འགྲོའི་གཙོ་མོ་ཡར་བཞེངས་ནས་ནི། རྣམ་དག་སྨོན་ལམ་བཟང་པོ་
བཏབ་པ་དང་། གནས་དེར་སྔར་མེད་པའི་མཚོ་ཆེན་པོ་ཞིག་བརྡོལ་ནས་བྱང༌། ཡང་གསེར་ལུང་མཁའ་འགྲོ་མ་
དེ་ཡར་ལ་བཞེངས་ནས་རླུང་གཡོབ་རྒྱལ་བ་དེ་བསྣམས་ནས་རྣམ་དག་སྨོན་ལམ་བཏབ་པ་དང༌། བླ་མ་
གྲོངས་པའི་ཐལ་བའི་ཕུང་པོ་དེ། རླུང་གི་རྐྱལ་བའི་ནང་དུ་ཚུད་ནས་བྱུང་། རྒྱལ་བ་རྒྱ་མཚོའི་དཀྱིལ་དུ་
བསྐྱར་བ་དང་། རྒྱ་མཚོའི་དཀྱིལ་ནས་མེ་ཏོག་པད་སྡོང་འཁྲུངས་ནས་བྱུང་། པད་སྡོང་རྩེ་ལ་བླ་མ་འཁྲུངས་
ནས་བྱང་།ཡང་ཅིག་དང་ལུང་མཁའ་འགྲོ་ཡར་བཞེངས་ནས་ཕྱག་ཏུ་རྣམ་ཤེས་འགགས་པའི་ལྕགས་ཀྱུ་
བསྣམས་ཏེ་རྣམ་དག་སྨོན་ལམ་བཏབ་པ་དང་། ལྕགས་ཀྱུ་རྒྱ་མཚོར་བསྐྱར་བས་བླ་མ་ཁྱེའུ་པད་མ་འོད་འབར་
གྱི་རྣམ་ཤེས་ཁྱེའུའི་ཐུགས་དཀར་ཐིམས་སོང་ངོ་། ཡང་ཟངས་ལུང་པ་མཁའ་འགྲོ་མ་དེ་ཡར་བཞེངས་ནས་
ཕྱག་ཏུ་ཤི་གསོས་སྨན་ཐུན་གསུམ་བསྣམས་ཏེ་རྣམ་དག་སྨོན་ལམ་བཏབ་ཅིང་། བླ་མའི་ཞལ་དུ་གསོལ་བས་
སྔར་ལྟར་སྐུ་ལུས་གཟི་མདངས་རྒྱས་པར་གྱུར་ཏོ། ཡང་ལྕགས་ལུང་མཁའ་འགྲོས་ཕྱག་ཏུ་སྨྲ་བ་ཕྱེ་བའི་ལྡེ་མིག་
དེ་བསྣམས་ནས་རྣམ་དག་སྨོན་པ་ལམ་བཏབ་པ་དང་། བླ་མའི་གསུང་ནི་ཚངས་པའི་དབྱངས་ལྟར་གྱུར་ཏོ།
དེའི་ཚེ་མཁའ་འགྲོ་སྡེ་ལྔ་ཞག་བདུན་སོང་བ་དང་མུ་སྟེགས་རྒྱལ་པོའི་དྲུང་དུ་ཕྱག་ཕེབས་པ་དང་། མུ་
སྟེགས་རྒྱལ་པོ་འདི་སྐད་དུ། འདི་ན་ཡོད་པའི་མཁའ་འགྲོ་སྡེ་ལྔའི་ཚོགས། ཁྱེད་ཅག་སྲིན་པོའི་ཡུལ་དུ་སྡོད་
SL



པའི་དུས། ལྟད་མོ་ཡ་མཚན་ཆེན་པོ་ཡོད་དམ་མེད། ལྟད་མོ་ཡ་མཚན་ཡོད་ན་སྟོན་ཅིག་གསུངས་པ་དང་།
མཁའ་འགྲོ་སྡེ་ལྔ་གསེར་གྱི་སླང་རྔ འི ་ནང་དུ་འཛུལ་ཏེ་བླ་རྔ་ལན་གཅིག་བརྡུངས་པའི་དུས་ཙ་ན། བྱ་རྒོད་
བཞིན་ད་ནམ་མཁའི་མཐོངས་ལ་འཔུར་ནས་པོ་བྲང་ཡང་ཐོག་རྩེ་རུ་བབས་པ་དང༌། མུ་སྟེགས་རྒྱལ་པོས་
འདི་སྐད་དུ། ཀྱེ་མ་གསོན་དང་མཁའ་འགྲོའི་ཚོགས། ལྟད་མོ་ཤིན་ཏུ་ཡ་མཚན་ཆེ་བ་བྱུང་། རྒྱལ་པོ་གླང་
རྔའི་ནང་དུ་བཅུག་ཅིང་། གསུང་པ་དང་མཁའ་འགྲོ་ཕྱི་ལ་ཐོན་ནས་ནི་རྒྱལ་པོ་དང་སྡིག་བློན་སུམ་ཅུ་ཙམ་
གསེར་གྱི་སླང་རྔའི་ནང་དུ་འཛུལ་ནས་སོང་། མཁའ་འགྲོས་སླང་རྔ་གཅིག་བརྡུངས་པའི་དུས་ཙ་ན་ལྕགས་
ལུང་ནང་དུ་སླེབས་ནས་སོང་། སླང་རྔ་བརྡུང་ཞིང་བརྡུང་ཞིང་བྱོན་པ་ན། དང་ལུང་། ཟངས་ལུང༌། གསེར་ལུང་།
ལྷོ་ནུབ་སྲིན་པོའི་ཡུལ་དུ་སེབས་ནས་སོང་། མུ་སྟེགས་རྒྱལ་པོ་མྱ་ངན་ཁོལ་བུར་ཚུད་ནས་ནི། མིག་ཆུ་
དཔག་མེད་འདོན་ཞིང་འདི་སྐད་དུ། ཀྱེ་མ་གསོན་དང་མཁའ་འགྲོ་བགྲེས་ལགས། ལྟད་མོ་ཡ་མཚན་ཤིན་ཏུ་
ཆེ་བར་བྱུང་། རྒྱལ་པོ་ང་ཡིས་བློ་ཁ་འདི་ཡིས་རྫོགས། སྤང་རྔ་རང་ཡུལ་ཕྱོགས་སུ་ཕེབས་པར་ན། སྨྲས་པ་
དང༌། ཡང་ཅིག་མཁའ་འགྲོ་འདི་སྐད་དུ། ཀྱེ་མ་གསོན་དང་རྒྱལ་པོ་རིན་པོ་ཆེ། མྱ་ངན་མ་མཛད་ཡར་ལ་
བཞེངས་གྲོགས་མཛོད། བཟང་ན་བཟང་ལན་བཟང་གིས་འཇལ་བ་ཡིན། ང ན་ལ་ངན་ལན་ལྕགས་ཀྱིས་
འཇལ་བ་འདི། རྒྱུ་འབྲས་བསླུ་བ་མེད་པའི་ཁྱད་ཆོས་ཡིན། ད་ནི་འཆི་བའི་དུས་ལ་བབས་ནས་འདག ཅེས་
གསུངས་ཏེ་མཁའ་འགྲོ་བར་སྣང་སྤྲིན་གྱི་གསེབ་ཏུ་བཞུགས། སླང་རྔ་བར་སྣང་མཐོངས་ནས་མགོ་གཞག་
བསློགས། སྔོན་སྨོན་ལོག་པའི་སྡིག་སྤྱོད་རྒྱལ་པོ་དང༌། སྡིག་བློན་རྐང་མགྱོགས་གཙོས་པའི་བློན་པོ་རྣམས།
སྲིན་མོའི་བུ་ཕྲུག་རྣམས་ཀྱི་ལག་ཏུ་ཐེབས། མུ་སྟེགས་རྒྱལ་བློན་ཚེ་ཡི་དས་བྱས་སོ།། ཨོཾ་མ་ཎི་རྨེ་ཧཱུྃ་ཧྲི།
དེ་ནས་བཀའ་འཁོར་ཚོང་འཕྲུག་ལྔ་བརྒྱ་དང༌། མཁའ་འགྲོ་སྡེ་ལྔ་བློན་པོའི་ཚོགས་བཅས་ཀྱིས། བླ་མ་
ཁྱེའུ་འོད་འབར་དེ། ཤར་རིའི་པད་སྡོང་རྩེ་ནས་གདན་དྲངས་སོ། གཟིམ་ཆུང་སྐྱིད་པའི་སྒྲོལ་མ་ལྷ་ཁང་དུ། ངོ༌
མཚར་ལྟས་དང་བཅས་ཏེ་ཕེབས་ནས་སོང༌། རིན་ཆེན་གསེར་ཁྲི་མཐོན་པོའི་ཡང་སྟེང་ད། བླ་མ་ཁྱེའུ་པད་མ་
འོད་འབར་བཞུགས། གཡུ་ཁྲི་མཐོན་པོའི་ཁ་ལ་ཨ་མ་བཞུགས། མཁའ་འགྲོ་སྡེ་ལྔས་མཐའ་ནས་བསྐོར་
བཞིན་ད།ཆོས་ཀྱི་འཁོར་ལོ་བཟང་པོ་བསྐོར་ནས་བཞགས། སེམས་ཅན་ ཐམས་ཅད་ཚེ་རིང་ནད་མེད་ཅིང་།
བླ་མེད་སྙིང་པོའི་ཆོས་ལ་ལོངས་སྤྱོད་པ། རྫོགས་ལྡན་གཉིས་པའི་དགའ་སྟོན་འཆར་བར་གྱུར་རོ།། །།
རྒྱ་གར་པན་ཆེན་བོད་ལ་བཀའ་དྲིན་ཆེ། པད་མ་འབྱུང་གནས་སྐུ་ལ་འདས་འཁྲུངས་མེད།
ད་ལྟ་ལྷོ་ནུབ་སྲིན་པོའི་ཁ་གནོན་མཛད། ཨོ་རྒྱན་རིན་པོ་ཆེ་ལ་གསོལ་བ་འདེབས།
ཨོ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུཾ།
Se



མཁའ་འགྲོའི་བུ་མོ་འགྲོ་བ་བཟང་མོའི་ལྷ་གཞུང་སྙིང་བསྡུས། །
སྔོན་འཇིག་རྟེན་གྱི་ཁམས་སུ་ཐུབ་པའི་བསྟན་པ་རིན་པོ་ཆེ་དར་ཞིང་རྒྱས་པའི་གནས་དས་བཟང་པོར་འདག་
ཀྱང༌། ཡུལ་རྟ་ནག་མཎྜལ་སྒང་ཞེས་བྱ་བ་དེར། ཆོས་ཀྱི་སྒྲ་མ་དར་ཞིང་། དགེ་འདུན་གྱི་སྡེ་ཡང་མ་ཚུགས་
པ་མ་ཟད།སྡིག་གཅོད་ཀྱི་རྒྱལ་པོ་ཀ་ལ་དབང་པོ་དང་བཅས། བཙུན་མོ་ཧ་ཅང་གིས་དབང་བསྒྱུར་ཏེ་འབངས་
མི་སེར་རྣམས་ངན་སོང་གི་སྡུག་བསྔལ་ལྟ་བུས་བཟོད་གླགས་མེད་པ་མྱོང་དང་མྱོང་བཞིན་པའི་དུས་སུ། ཡེ་
ཤེས་ཀྱི་མཁའ་འགྲོ་སྡེ་ལྔས་དེ་དག་འདུལ་བར་བྱ་བའི་ཕྱིར་གཟིགས་ཏེ་བཀའ་གྲོས་མཛད་པ་ན། དབུས་
ཕྱོགས་བུདྨ་རིགས་ཀྱི་མཁའ་འགྲོ་མས་འདི་ལྟར། རྒྱལ་པོ་ཀ་ལ་དབང་པོ་ཆོས་ལ་བསྐལ་བ་དང༌། བཙུན་
མོ་ཧ་ཅང་འདུལ་བ་སོགས་སེམས་ཅན་དོན་དུ་ང་ཡིས་ཡུལ་དེའི་རྒན་གོན་གཉིས་ཀྱི་བུ་མོ་རུ་འགྲོ་བ་ཡིན།
ཞེས་ཞལ་གྱིས་བཞེས་ཏེ། ས་ཕོ་སྤྲེའུའི་ལོར་རྒྱ་དང་མོན་གྱི་ས་མཚམས་སུ་གནས་པའི་ཡབ་བྲམ་ཟེ་བློ་
གྲོས་དང་། ཡུམ་རླུང་ནག་མའི་སྲས་མོར་སྐུ་འཁྲུངས་པ་ན་མ་ཡེ་ཤེས་མཁའ་འགྲོས་མཚན་འགྲོ་བ་བཟང་མོ།
ཞེས་གསོལ་ཞིང་། ཁྱོད་ལ་བསྟན་པ་སྔ་དར་བར་དར་ཕྱི་དར་གསུམ་ཡོང་བའི་ལུང་བསྟན་ཡང་གནང་།།
དེ་ནས་དུས་ནམ་ཞིག་གི་ཚེ་ཡུལ་རྟ་ནག་མཎྜལ་སྒང་གི་རྒྱལ་བློན་འཁོར་དང་བཅས་པ་ཤར་རི་མཐོན་
པོར་ཁྱི་རར་བྱོན་ནས། ཁ་ཤ་སུམ་ཅུ་སོ་བདན་བསད་པའི་བར་ལ་ཁྱི་མོ་ལྕགས་ཁྲ་འབ་ཤིས་གར་སོང་མེད་
པ་གྱུར་བའི་ཚེ། རྒྱལ་བློན་རྣམས་ཁྱི་མོ་འཚོལ་དུ་བྱོན་པ་ན། ནགས་གསེབ་སྡུག་པོ་ཞིག་གི་ཁྲོད་དུ། ཁང་
ཆུང་དཀར་པོ་ད་བའི་ག་ཡང་ཆགས་འཁྱིལ་བ་དེའི་སྒོ་འགྲམ་ད་ཁྱི་མོའི་སྡེར་རྗེས་གཟིགས་པ་དང་ཡར་ཕེབས་
པ་ན། བཟའ་མི་རྒན་གོན་གཉིས་ལ་བུ་མོ་བལྟ་བས་མཆོག་མི་ཤེས་པ་ཞིག་ཡོད་པ་རྒྱལ་པོས་གཟིགས་པ་
དང༌། ཡིད་ཤིན་ཏུ་ཆགས་ཏེ་མགུལ་གའི་ནང་ནས་གཡུ་མོ་ཆེ་བ་འོད་དང་ལྡན་པ་དེ་འགྲོ་བ་བཟང་མོའི་སྤྱི་
གཙུག་ཏུ་བཏགས། དེ་ནས་མི་རིང་བར་རྒྱལ་པོའི་བཙུན་མོར་ཡུལ་མཎྜལ་སྒང་དུ་གདན་དྲངས་སོ།།
དེའི་སྐབས་དེར་འགྲོ་བ་བཟང་མོས་ཇི་ལྟར་རྒྱལ་པོར་ཞུ་དོན་བཞིན་རྒྱལ་པོ་ཀ་ལ་དབང་པོས་ཀྱང་། བློན་
འབངས་རྣམས་དམ་པའི་ཆོས་ལ་འབུངས། མི་དགེ་བཅུ་སྤོངས་དགེ་བཅུ་དང་དུ་ལོངས། སྤྱི་བོར་ཡིད་དམ་
ཐུགས་རྗེ་ཆེན་པོ་སྒོམས། ཆོས་ཀྱི་སྙིང་པོ་ཡི་གེ་དྲུག་མ་དྲོངས་ཤིག་བློན་འབངས་རྣམས། ཞེས་གསུངས་སོ།
དེ་ནས་སྐབས་ཤིག་ཏུ་འགྲོ་བ་བཟང་མོ་འཇིགས་པ་བརྒྱད་ལས་སྐྱོབས་པའི་ཕྱིར་གཟིམ་ཆུང་སྒྲོལ་མ་ལྷ་ཁང་
དུ་སྐུ་མཚམས་དམ་པའི་ངང་ལ་བཞུགས་པའི་དུས། སྲས་མོ་གཅིག་སྐུ་འཁྲུངས་པས་མཚན་ལ་ལྷ་གཅིག་
ཀུན་ཏུ་བཟང་མོ། ཞེས་གསོལ་ལོ། དེ་དགུང་ལོ་གསུམ་དུ་བཞེས་པ་དང་། ཡུམ་ལ་སྲས་གཅིག་འཁྲུངས་ཏེ།
2༠་



མཚན་ལ་ལྷ་སྲས་ཀུན་ཏུ་ལེགས་པ་གསོལ་ལོ། ལྷ་སྲས་དེ་འཁྲུངས་ནས་ཡབ་ཡུམ་སྲས་བཅས་བདེ་ཞིང་
འདོད་དགའི་ལོངས་སྤྱོད་ཀྱི་དཔལ་ལ་རོལ་ཞིང་བཞུགས་པའི་ཚེ། རྒྱལ་པོ་ཀ་ལ་དབང་པོའི་སྔོན་གྱི་བཙུན་
མོ་ཧ་ཅང་གི་བྲན་མོ་གཟེ་མ་ར་མགོ་ཟེར་བ་དེས་ཡུམ་སྲས་གསུམ་པོ་མཐོང་བ་དང༌། བཙུན་མོ་ཧ་ཅང་ལ་
སྙན་སེང་ཞུས་པས། ཧ་ཅང་བཙུན་མོ་ཞེ་སྡང་མེ་ལྟར་འབར་ནས། དེ་མ་ཐག་ཡུམ་སྲས་གསུམ་པོ་རྩ་
མེད་བཟོ་རྒྱུའི་བསམ་ངན་སྦྱོར་རྩུབ་ཀྱི་ལས་འཆར་སྣ་ཚོགས་ཀྱིས་འགྲོ་བ་བཟང་མོ་མིང་སྲིང་དང་བཅས་པ་
ལ་སྤེལ་གཤིས། ཡུམ་འགྲོ་བ་བཟང་མོས་ཁྱེད་མིང་སྲིང་གཉིས་ཀྱི་སྐྱིད་སྡུག་ཡབ་ཆེན་རྒྱལ་པོ་ལ་རེ་ཞིག
ཨ་མ་མི་སྡོད་མཁའ་འགྲོའི་གླིང་ལ་འགྲོ་གསུངས་ཏེ། སྤྱན་ཆབ་མང་ད་བསིལ་ཞིང་། རས་གོས་ཀྱི་གཤོག་
པ་བརྐྱངས་ཏེ། ནུབ་ཕྱོགས་མཁའ་འགྲོའི་གླིང་ལ་བྱོན། མིང་སྲིང་གཉིས་ཡབ་ཀྱི་དྲུང་ད་བྱོན་ཏེ། སྤྱན་ཆབ་
མང་དུ་བསིལ་བ་དང་བཅས། ཡབ་ཀྱི་སྙན་ལམ་ད། ཡུམ་འགྲོ་བ་ཟང་མོ་དེ་མ་བཞུགས་པའི་ལོ་རྒྱུས་དང་།
ཇི་ལྟར་ཞལ་ཏ་གནང་བ་དེ་དག་གསོལ་བས། ཡབ་རྒྱལ་པོ་དྲན་མེད་ད་བརྒྱལ་ལོ། དེ་ནས་ཐུགས་དྲན་
གསོས་ཏེ། ཡབ་སྲས་གསུམ་པོ་ཕོ་བྲང་གི་ཟུར་ཞིག་ཏ་ན་བཟས་དབུ་བཏམས་ནས་ཐུགས་འཁྲུལ་ཆེན་
པོའི་ངང་བཞུགས་པའི་ཚེ། བཙུན་མོ་ཧ་ཅང་གིས་བརྒྱུད་བསྐུལ་གྱིས། རྒྱལ་པོར་སྨྱོ་ཟས་དང་སྨྱོ་ཆུ་ཕུལ་
བས། སྐད་ཅིག་ཉིད་དུ་རྒྱལ་པོ་བསམ་མེད་དུ་གྱུར་བ་དང༌། མུན་པའི་བཙོན་ཁང་དུ་བཅུགས་པ་དང་ཆབས་
ཅིག་དགེ་སྡིག་སྤང་བླང་མི་ཤེས་པའི་ཤན་པ་སྤུན་མཆེད་གཉིས་ལ། སྲས་དང་སྲས་མོ་མིང་སྲིང་རྣམ་གཉིས་
ཀྱི་སྙིང་བཏོན་དགོས་པའི་བཀའ་བཙན་བཏང་ཀྱང་ཤན་པ་སྤུན་མཆེད་གཉིས་ནས་མིང་སྲིང་གཉིས་ཚེ་ཐར་
བཏང་། ཁྱི་ཕྲུག་བསད་པའི་སྙིང་བཙུན་མོར་ཕུལ་ལོ།།
ཡང་ནམ་ཞིག་ན་མིང་སྲིང་གཉིས་ཉིན་གཅིག་མེ་ཏོག་ལྡུམ་རའི་ནང་བྱོན་པ་བཙུན་མོ་ཧ་ཅང་གིས་མཐོང་
བས། ཉ་པ་རྒན་གཞོན་གཉིས་ཀྱི་ལག་ཏ་རྩིས་སྤྲད་དེ་རྒྱ་མཚོར་སྐུར་དགོས་པའི་བཀའ་བཏང་། དེ་གཉིས་
ཀྱིས་ཀྱང་མིང་སྲིང་གཉིས་པོ་རྒྱ་མཚོ་ཆེན་པོའི་འགྲམ་བར་དུ་ཐག་པས་བཀྱིགས་ནས་འཁྲིད་པ་ན། མིང་
སྲིང་གཉིས་པོས་སྤྱན་ཆབ་བསིལ་བཞིན་དུ་སྨོན་ལམ་བཏབ་པས། ཉ་པ་གཉིས་ཀྱང་མཆི་མ་ལྷུག་པར་ཤོར་ཏེ།
མིང་སྲིང་གཉིས་རྒྱ་མཚོ་ལ་སྐྱར་མ་ཕོད་པར། རྒྱ་གར་ཤར་ད་བྱོན་དགོས་པར་ཞུས་ཤིང་། ཁོ་པ་གཉིས་
ཀྱང་ཡུལ་ཕྱོགས་གཞན་དུ་བྱོལ། མིང་སྲིང་གཉིས་ཀྱིས་ཀྱང་རྒྱ་གར་ཤར་ཕྱོགས་ནགས་གསེབ་ལ་ཞལ་
གཟིགས་ཏེ་བྱོན་པས། ནགས་གསེབ་སྟུག་པོ་ཞིག་ཏུ་ཕེབས་པ་དང༌། ལྷ་སྲས་དེ་ཞལ་སྐྱེམས་ཤིང་བཀྲེས་
ནས་ཐུགས་སྐྱོ་བ་དང་བཅས་བྱུང་བ་ན། ཨ་ལྕེ་ལྷ་ཅིག་དེས། ལྷ་སྲས་ཀྱི་སྲོག་འཛིན་ཆུ་ཞིག་འཚོལ་དུ་བྱོན་
པས། དུས་དེར་ཡུམ་གྱིས་བྱ་རོག་གཅིག་ཏུ་སྤྲུལ་ནས་འདམ་ཆུ་ཅུང་ཟད་ཅིག་བཏོན་པ་དང་། ལྷ་ཅིག་གིས་
སྐུ་རགས་ཀྱི་ཁུག་ཏུ་འདམ་ཆུ་ཁྱེར་ནས་ལྡོག དེའི་བར་ལ་ལྷ་སྲས་ལ་དུག་སྦྲུལ་གྱིས་ཁ་རླངས་ཕོག་ནས་
དབུགས་ཕྱི་དབུགས་དང་ནང་དབུགས་གི་མཚམས་སུ་གྱུར་པ་དེ། ལྷ་ཅིག་གིས་གཟིགས་མ་ཐག་པང་དུ་
༧༡



བཞེས་ཏེ། མྱ་ངན་གྱི་སྨྲེ་སྔགས་འདོན་པའི་སྐབས། ཡུམ་འགྲོ་བ་བཟང་མོས་སྨན་སྤྲུལ་དཀར་པོ་ཞིག་
ཏ་སྤྲུལ་ནས། ལྷ་སྲས་ལ་དག་རླངས་ཕོག་པ་རྣམས་འཇིབ་པས་ཐུགས་དྲན་གསོས། ལྷ་ཅིག་གིས་ལྷ་སྲས་
ཀྱི་ཕྱག་ནས་འཇུས་ཏེ། རྒྱ་གར་ཤར་ཕྱོགས་སུ་བྱོན་པ་ན། ཡུམ་གྱིས་སྤྲེའུ་དཀར་པོ་ཞིག་ལ་སྤྲུལ་ནས།
ཨ་མྲའི་སྡོང་པོའི་རྩེར་འཛེགས་ཏེ། བཅུད་ལྡན་ཤིང་ཏོག་མང་པོ་ཕབ་པས། མིང་སྲིང་གཉིས་ཤིང་ཏོག་
གིས་ཚིམ་པར་གྱུར་ཏོ།།
དེ་ལྟར་དུས་རེ་ཞིག་སོང་བའི་ཚེ། བཙུན་མོ་ཧ་ཅང་གིས། རྒྱ་གར་ཤར་གྱི་ནགས་གསེབ་ན་མིང་སྲིང་
གཉིས་བཞུགས་ཡོད་པ་མཐོང་ཞིང་ཐོས་པ་ན། སྡིག་ལ་རྔམ་པའི་གདོལ་པ་སྤུན་མཆེད་གཉིས་ལ། མིང་སྲིང་
གཉིས་པོ་རྒྱ་གར་ཤར་རེའི་རྩེ་ནས་གཡང་སྐྱར་འཕྲལ་གཏོང་དགོས་པའི་བཀཾའ་བཏང༌། གདོལ་པ་གཉིས་
ཀྱིས་ཀྱང་། མིང་སྲིང་གཉིས་པོ་སྔ་ཐག་ཕྱི་ཐག་གིས་བསྒྲིགས། གྲི་ལྕགས་ཀྱིས་རྡུང་གིན་རྡུང་བཞིན་དུ་
འཁྲིད་དེ། རྒྱ་གར་ཤར་རེའི་རྩེར་སླེབས་པ་དང་། གདོལ་པ་གཞོན་པས། ལྷ་སྲས་དེ་པང་དུ་འུབ་སྟེ་བསྡུས་ནས་
གཡང་ལ་བསྐྱར་བས། ཡུམ་འགྲོ་བ་ཟང་མོས་བྱ་རྒོད་གཉིས་སུ་སྤྲུལ་ཏེ། ལྷ་སྲས་རྒོད་པོའི་གཤོག་སྟེང་དུ་
བླངས་པས། བྲག་ལ་མ་བརྡབ་པར་རྒྱ་མཚོར་ལྷུང་། ཡང་ཡུམ་གྱིས་ཉ་ཆེན་གཉིས་སུ་སྤྲུལ་ཏེ་སྐམ་ལ་བཏོན་
ཡང༌། གར་ཡང་འགྲོ་ངོ་མ་ཤེས་པར་བཞགས་ཡོད་པ་ལ། སྨྲ་མཁན་ནེ་ཙོས་ཇི་ལྟར་ལུང་བསྟན་པ་ལྟར།
བྲམ་ཟེ་སྒོམ་ཆེན་གྱི་ཐོག་དྲངས་གཙོ་བྱས་པའི་ཡུལ་པད་མ་ཅན་གྱི་མི་རྣམས་ཀུན་འདུས་ནས་ལྷ་སྲས་ལ་ལྟ་
རུ་ཕྱིན་པས། ལྷ་སྲས་བཞགས་ཡོད་པ་མཐོང་བ་དང་། ཐམས་ཅད་དགའ་མག་ཡི་རང་ཏེ། ཡུལ་པད་མ་ཅན་
དུ་གདན་དྲངས་ནས་ཡུལ་དེའི་རྒྱལ་པོར་གསེར་ཁྲི་མངའ་གསོལ་གྱི་ཁྲི་སྟོན་རྒྱ་ཆེན་པོ་བཤམས་སོ།།
དེའི་ཚེ་དེའི་དུས་གདོལ་པ་རྒན་པས་ལྷ་ཅིག་ཀུན་བཟང་ཚེ་ཐར་བཏང་ནས་བྱོན་པས། པད་མ་ཅན་གྱི་
འབྲོག་སྡེ་ཞིག་ཏུ་འབྱོར་བ་དང༌། ལྷ་ཅིག་སྤང་མོར་བརྫུས་ནས་འབྲོག་མོ་ཆོས་བཟང་གི་ཁྱིམ་འགྲམ་ད་བཟའ་
བཏུང་སློང་བའི་ཚེ། རྒྱབ་ནས་ཞབས་ལ་ཁྱིས་རྨུགས་ཏེ་ཟླ་བ་གསུམ་གྱི་བར་དེ་རུ་ལུས། དེ་ནས་ཅུང་དྲག་
མགོ་ཐོན་སྐབས་འབྲོག་པ་རྣམས་ཀྱིས་ལྷན་པ་དཀར་ནག་ཁྲ་གསུམ་འདུས་པའི་བེམ་པོ་གཅིག་བྱིན། གཞན་
ཡང་ཁྱི་སྲུང་བའི་འཁར་བ་གཅིག་དང་། ཕོར་ཐང་གཅིག་བཅས་བྱིན་པས་པད་མ་ཅན་གྱི་རྒྱལ་པོ་གསར་ད་
བསྐོས་པའི་སར་སློང་དུ་བྱོན། ཞེས་ཟེར་ནས་ལམ་སྟོན་བྱས། ལྷ་ཅིག་གིས་ཀྱང་པད་མ་ཅན་གྱི་ཕོ་བྲང་གི་སྒོ་
དྲུང་དུ་བྱོན་ནས། རྒྱལ་པོའི་ཕོ་བྲང་ལ་ཁ་གཏད་ནས་སྐད་ཕྲ་ལ་རིང་བ་ཞིག་བརྒྱབ་ཏེ། སྤྲང་མོ་བདག་ལ་
ཟས་ནོར་གནང་བ་ཞུ་ཞུས་པར། ལྷ་སྲས་རྒྱལ་པོས་ཨ་ལྕེའི་གསུང་འདྲ་བ་ཐུགས་ལ་ཁྲུངས་ཏེ། བློན་པོ་
ཟླ་བ་བཟང་པོར་སྒོ་དྲུང་སྤྲང་མོ་མ་གིར་ཡུལ་གང་ནས་ཡིན། ཕ་མ་སྤུན་ཟླ་སོགས་ཇི་ལྟར་ཡིན་དྲིས་ཤོག་
གསུངས་པས། བློན་པོས་ཀྱང་ཇི་ལྟར་ལྷ་ཅིག་ལ་བཀའ་འདྲི་ཞུས་པའི་ལོ་རྒྱུས་དེ་དག་ལྷ་སྲས་རྒྱལ་པོར་
ཞིབ་ཏུ་ཞུས། ལྷ་སྲས་སྤྱན་ཆབ་བསིལ་བའི་ངང་ནས་སྐས་རིང་ལ་བབས། སྐས་ཐུང་རྣམས་ལ་མཆོངས།
༣



ཕོ་བྲང་གི་སྒོ་དྲུང་དུ་བྱོན་པ་དང༌། ཨ་ལྕེ་གཟིགས་པས་མིང་སྲིང་གཉིས་ཕན་ཚུན་འཐམས་ཏེ་དྲན་མེད་དུ་
བརྒྱལ་བས་བློན་འབངས་ཚོས་མིང་སྲིང་གཉིས་ཕོ་བྲང་ནང་དུ་གདན་དྲངས་ནས་ཁྲས་གསོལ་ལེགས་པར་
ཞས། དར་དང་རིན་པོ་ཆེའི་རྒྱན་བསྒྲོན་ཏེ་དགའ་སྤྲོ་དཔག་ཏུ་མེད་པའི་ངང་བཞུགས་སོ།
དེ་ནས་ཡུན་རིང་མ་ལོན་པར་བཙུན་མོ་ཧ་ཅང་གིས་དེ་ལྟ་བུའི་གནས་ཚུལ་རྣམས་ཤེས་པས། བཙུན་མོ་
ཧ་ཅང་གིས་བདད་རྟ་ནག་པོར་བཞོན་ནས།ཡུལ་རྟ་ནག་མཎྜལ་སྒང་གི་དམག་འབུམ་ཚོ་དེའི་སྣ་འཁྲིད་དེ།
ཡུལ་པད་མ་ཅན་གྱི་ལུང་པའི་མདའ་རུ་འབྱོར་བ་དང༌། ལྷ་སྲས་རྒྱལ་པོས་ལྷ་རྟ་ངང་པར་ཆིབས་ཏེ། དམག་
ཁྲི་ཚོགསུམ་གྱི་སྣ་འཁྲིད་དེ་བྱོན་པས། བཙུན་མོ་ཧ་ཅང་གིས་དཔུང་ཚོགས་དེ་དག་དང་གདོང་ཐུག་རྒྱབ། ལྷ་
སྲས་ཀྱིས་མདའ་ལྟོང་བཀང་ཏེ། སྐྱབས་བསླུ་བ་མེད་པའི་བླ་མ་དཀོན་མཆོག་གསུམ་ལ་གསོལ་བ་བཏབ་
ནས་མདའ་གཅིག་འཕངས་པས། བཙུན་མོ་ཧ་ཅང་གི་སྙིང་ཁར་ཕོགས་ཏེ་རྟ་ཐོག་ནས་ལྷུང་། ཧ་ཅང་གི་དཔུང་
ཚོགས་དེ་དག་བཏལ་ཏེ། བཙུན་མོ་ཧ་ཅང་གི་རོ་དེ་དོང་རིམ་པ་དག་ཡི་འོག་ཏ་སྦས་ཏེ་དེའི་སྟེང་ད་མཆོད་
རྟེན་ནག་པོ་ཞིག་རྒྱབ་ནས། ལྷ་སྲས་ཀྱིས་འདི་སྐད་ད། སྟོན་པའི་བསྟན་པ་མ་རྫོགས་བར། བདད་ནག་
པོའི་བསྟན་པ་མི་དར་བ། བདད་རིགས་ཐམས་ཅད་འདིར་མནན་པས། སེམས་ཅན་ཐམས་ཅད་བདེ་ལ་བཀོད།
བྱང་ཕྱོགས་ཁ་བ་ཅན་གྱི་ཞིང་ཁམས་སུ། ང་ནི་རྒྱལ་བའི་འབྱུང་གནས་བྱེད་པའི་དུས། སངས་རྒྱས་བསྟན་
པ་དར་ཞིང་རྒྱས་པ་ཤོགཅེས་གསུངས་ནས། རྒྱལ་བློན་དཔུང་དང་བཅས་ཡུལ་རྟ་ནག་མཎྜལ་སྒང་དུ་བྱོན་
པས། ཡབ་ཀ་ལ་དབང་པོ་མུན་པའི་བཙོན་ཁང་ནས་བཏོན། ཤི་གསོས་ཀྱི་སྨན་ཕུལ་བས་ཡབ་སྐུ་གཟུགས་
སྔར་བཞིན་གསོས་ཏེ། ཡབ་སྲས་གཉིས་གསེར་ཁྲིར་འཁོད་ནས་ཟླ་བ་གསུམ་ཙམ་རིང་བཞུགས་པའི་ཚེ།
ལྷ་སྲས་ཀྱིས་འདི་སྐད་དུ། ང་ཡི་དྲིན་ཆེན་ཤན་པ་སྤུན་མཆེད་རྒན་གཞོན་དང༌། ཉ་པ་སྤུན་མཆེད་རྒན་གཞོན་
གཉིས་ཚུར་ཉོན་དང་། ཁྱེད་ཅག་ཤན་པ་སྤུན་མཆེད་གཉིས་ཀྱིས། ཡུལ་མཎྜལ་སྒང་གི་ནང་བློན་གྱིས་ཤིག
ཁྱེད་ཅག་ཉ་པ་སྤུན་མཆེད་གཉིས་ཀྱིས། ཡུལ་པད་མ་ཅན་གྱི་ནང་བློན་གྱིས་ཤིག ཅེས་གསུངས་ནས་
བཀའ་བསྐོས་མཛད་རྗེས། ཡབ་སྲས་བློན་འབངས་དང་བཅས་ཡུལ་པད་མ་ཅན་ད་ཕྱག་ཕེབས་པ་དང་།
དུས་རེ་ཞིག་ནས་ཡུམ་འགྲོ་བ་བཟང་མོ་དེ་ཡང་ཡུལ་པད་མ་ཅན་དུ་ཕེབས་ཏེ། ཡབ་ཡུམ་སྲས་མཆོག་
རྣམ་གཉིས་དང་བཅས་པ་ལྷན་གཅིག་ཏུ་མཛོམས་ནས་ཡུལ་རྟ་ནག་མཎྜལ་སྒང་དེ་དགུན་ས་མཛད་པ་དང་།
ཡུལ་པ་པད་མ་ཅན་དེ་དབྱར་ས་མཛད་དེ་རྒྱལ་སྲིད་ཆོས་བཞིན་སྐྱོངས་བའི་ལེའུ་རེ་ཞིག་གྲུབ་པ་ལགས་སོ།།
༧༣



གཟུགས་ཀྱི་ཉི་མའི་ལྷ་གཞུང་སྙིང་བསྡུས།
༄༅། །སྔོན་རྒྱ་གར་གྱི་གྲོང་ཁྱེར་ཆེན་པོ་སེམས་ཀྱི་བློ་གྲོས་ཞེས་བྱ་བ་ན། ཡབ་རྒྱལ་པོ་ཟླ་བའི་དེད་དཔོན་
དང༌། ཡུམ་ལྷའི་དཔལ་མོ་ལ། སྲས་ཆེ་བ་ཟླ་བའི་སེང་གེ་དང་། སྲས་ཆུང་བ་ཟླ་བའི་གཞོན་ནུ་གཉིས་བྱུང་།
ཁོང་ཚོའི་མངའ་ཐང་དབང་དུ་བྱས་ན། གདུགས་དཀར་པོ་གསེར་གྱི་ཡུ་བ་ཅན་དང་། རྟ་ངང་པ་འཕུར་ཤེས།
གླང་པོ་ས་ལ་རབ་བརྟན། མངོན་ཤེས་སྨྲ་མཁན་ནེ་ཙོ། འཕེལ་འགྲིབ་མེད་པའི་མེ་ཏོག་རྭ་བ། བློན་པོ་རིག་
པ་ཅན་ཨ་བེ་ནེ་གེས་ཐོགས་དྲངས་པའི་འབངས་འཁོར་གཡོག་ནམ་མཁའི་སྐར་ཚོགས་ལྟར་ཡོད་པ་ལས།
རྒྱལ་པོ་རང་མུ་སྟེགས་པའི་ཆོས་ལུགས་ལ་སྐྱབས་གནས་སུ་འཛིན་ཏེ་ཉིན་རེ་བཞིན་སྲོགས་ཆགས་མང་པོ་
བསད་དེ། མཆོད་སྦྱིན་བྱས་ནས་དབང་དང་བྱིན་རླབས་ཞུ་བ་ཞིག་ཡོད་པ། ལུང་པའི་ཕུ་ན་བཞུགས་པའི་
དྲང་སྲོང་ཆེན་པོས་མཁྱེན་ཏེ། ནང་པ་སངས་རྒྱས་པའི་ཆོས་ལུགས་སུ་བཀོད་དགོས་པ་ཐུགས་ལ་འཁྲུངས་
པའི་སྐབས་དེར། ཕྱུག་པོ་དཔལ་གྱི་ལས་བཟང་རྒན་གོག་གཉིས་ནས་ཀ་ཤི་དཀར་པོའི་རས་གོས་དྲི་མེད་
གཅིག་དྲང་སྲོང་ལ་ཕུལ་ནས་ཆོས་དང་དབང་བསྐུར་ཞུས་ཏེ་ཕྱིར་བཞུད་དོ། །
དེའི་ཚེ་དྲང་སྲོང་གིས་སྐུ་ལ་རས་གོས་དེ་བཞེས་ནས་ཞག་བདུན་སོང་བའི་ཞོག་པར་མི་གཙང་བ་གོས་པ་
དེ་ཆུ་མིག་ཏུ་བཀྲུས་ནས་ཉི་གྲིབ་མཚམས་ལ་སྐམ་པའི་དུས་སུ་ཤ་བ་ཡུ་མོ་ཞིག་ཡོང་ནས་རས་གོས་བཀྲུས་
པའི་ཁུ་བ་ལྷག་མ་མེད་པ་བཏུང་བས་གཟུགས་མ་བདེ་བ་བྱུང་གཤིས། དྲང་སྲོང་གིས་གཅེས་སྐྱོངས་གནང་
བ་དང༌། ཟླ་དགུ་ངོ་བཅུ་ལོན་པ་དང་མི་ཡི་བུ་མོ་མི་འདྲ་བ་ལྷ་ཡི་སྲས་མོ་འདྲ་བ་ཞིག་འཁྲུངས་པ་དང་།
དྲང་སྲོང་གིས་མཚན་ལ་གཟུགས་ཀྱི་ཉི་མ་ཞེས་གསོལ་ཏེ། དགའ་སྤྲོ་དཔག་མེད་ངང་བཞུགས་སོ།།
དེའི་དུས་ཡབ་རྒྱལ་པོ་ཟླ་བའི་དེད་དཔོན་གྱིས་རྒྱལ་སྲིད་ཀྱི་དབང་བསྐུར་རྒྱལ་སྲས་ཟླ་བའི་སེང་གེར་
གནང་བ་དང་སྦྲགས་ལྷ་དབང་ཕྱུག་ཆེན་པོ་གསོལ་དུ་མངགས་པའི་ལམ་དུ་རིགས་ངན་བུ་མོས་རྒྱལ་སྲས་
ལ་འདི་སྐད་དུ། །
ང་ནི་དྲི་ཞིམ་ཙན་དན་ནགས་གསེབ་ལ། །སྙན་པའི་གླུ་ལེན་ལུས་པོ་གར་ལ་མཁས།
ལས་འཕྲོས་དེད་པས་རྒྱལ་པོ་ཨབ་བསོད་ཅན། །གནས་ཕྱོགས་འདི་རུ་མ་བཞུགས་བྱོན་པར་ཞུ། །
ཞེས་གསོལ་ཀྱང་བློན་པོ་ཨ་བོ་ན་གེས་རྒྱལ་པོའི་རྟ་མཐུར་ནས་འཐེན་ཏེ་མཐའ་གླིང་རྒྱ་མཚོ་ཅན་ལ་
གྲུ་གཟིང་བརྒྱུད་དེ་ལྷ་གསོལ་དུ་བཞུད་དོ།
}Je



དེའི་ཚེ་ལྷ་དབང་ཕྱུག་ཆེན་པོའི་གནས་ཤན་ཁ་ཆེ་གཉིས་ཡོད་པ་དེ་གཉིས་ཀྱིས་ལྷ་གསོལ་ནས་རང་རང་
གི་གནས་ལ་ལྡོག་པ་དང་། རྒྱལ་སྲས་ཟླ་བའི་སེང་གེས་སྲོགས་ཆགས་སྣ་ཚོགས་ཀྱི་ཤ་ཁྲག་མཆོད་སྦྱིན་
གྱིས་མཉེས་པར་བྱས་ནས་འདི་སྐད་དུ། ངེད་ཀྱི་ཕ་མའི་དུས་ཀྱི་སྲུང་མ་ཡིན། ཉེ་རིང་མེད་པར་ལུང་བསྟན་
གནང་བར་ཞུ། ཞེས་གསོལ་ཏེ་ལུང་བསྟན་ཞུས་ནས་ཕྱིར་ལྡོག་པའི་ལམ་དུ་རིགས་ངན་བུ་མོས་སྔར་བས་
ཀྱང་བརྒྱ་འགྱུར་གྱི་མཛེས་པ་ཞིག་བྱས་ནས་ལག་ཏུ་ཆང་གི་ཇབ་ཁྲ་འཁྱེར་ཏེ་འདི་སྐད་ད།
ན་ནིང་བཙོས་པའི་ལོ་ཆང་ཁམ་པ་ཡོད། །ད་ལོ་བཙོས་པའི་བྲས་ཆང་བསིལ་མ་ཡོད།
རོལ་མཆོག་ཁ་མངར་ལྡན་པའི་བདུད་རྩི་འདི། །རྒྱལ་པོ་ཁྱོད་ཀྱི་ཞལ་ལ་མཆོད་པ་ཞུ།
ཞེས་གསོལ་བར་རྒྱལ་སྲས་ཀྱི་བུ་མོ་དེ་བཟུངས་ནས་འདི་སྐད་དུ། སྐྱེས་པའི་མ་ལས་བྱམས་པ་ཁྱེད་
ལ་བྱེད། སེམས་གཉིས་མཐུན་པའི་ཟླ་གྲོགས་ཨེ་བྱེད་བསམ། ཁྱེད་ཀྱིས་གླིང་བཞི་སྐོར་ད་མ་ཕྱིན་ན།
རིགས་ངན་བུ་མོ་ཡིན་པ་ག་ལ་ཤེས། ཞེས་གསུངས་ཏེ་བློན་པོའི་ཁ་བརྡ་བྱས་པར་མ་གསན་པར་རྟའི་ཕོངས་
སུ་བསྐྱོན་ནས། གྲོང་ཁྱེར་སེམས་ཀྱི་བློ་གྲོས་སུ་བྱོན་ཏེ། བཙུན་མོར་མངའ་གསོལ་ལོ།།
དེའི་ཚེ་ཉིན་ཞིག་བཙུན་མོ་ཐོག་བསྐོར་ད་བྱོན་པས། མེ་ཏོག་རྭ་བའི་ནང་ཕག་རྒོད་གཅིག་སླེབས་ནས་མེ་
ཏོག་གསར་པ་རྣམས་བཟོས་ཏེ། རྙིང་པོ་ཚོ་རྙོག་ནས་འདུག་པ་གཟིགས་པ་དང༌། རྔོན་པའི་བུ་ལ། ཕག་
རྒོད་ཀྱི་མགོ་ལག་བཅད་པར་བྱུང་གྱུར་ན། ང་ཡིས་ཁྱེད་ལ་བྱ་དགའ་བདག་རྐྱེན་སྤྲོད། ཅེས་བཀའ་དགོངས་
བཞིན་རྔོན་པའི་བུས་མདའ་གཞུ་ཐོག་ནས་ཕག་རྒོད་དེ་གར་སོང་བདས་པས་ཟིན་ལ་ཁད་ཙམ་ན། བྲག་
རོང་ཞིག་ནས་གླ་བ་གཅིག་རྒྱང་སྟེ་བྱུང་བས། རྔོན་པའི་བུས་གླ་བ་དེ་ཉི་མ་མ་ནུབ་བར་དུ་བདས་ཀྱང་། ནགས་
ཆེན་པོ་མཐའ་མེད་གཅིག་ཏུ་ཐལ་གཤིས། རྔོན་པའི་བུ་དེ་འགྲོ་ས་མ་རྙེད་པར་ཕར་བལྟ་ཚུར་བལྟ་བྱས་པས།
ཆུ་མིག་ཁ་རུ་སྐྱོག་དང་བུམ་པ་བཞགས་པའི་རྗེས་ཤིག་མཐོང་མ་ཐག འདི་རུ་བསྡད་ན་མི་ཞིག་སླེབས་པ་
ཐག་ཆོད་སྙམ་ནས་གཟིམ་བཞུགས། །
དེའི་སང་ཉིན་ཉི་མ་ཤར་པ་བའི་ཚེ། མིའི་བུ་མོ་མི་འདྲ་བ་ལྷའི་སྲས་མོ་འདྲ་བ་གཅིག་ཆུ་ལེན་ད་བྱུང་བ་
ལ། རྔོན་པའི་བུས་ཉི་མ་འགའི་བར་དུ་གཏམ་ཞིབ་ཏུ་དྲིས་ཀྱང་ལན་ཚིག་གཅིག་རྐྱང་འཇལ་མ་འདོད་པས།
གང་ལྟར་ང་ནི་ནགས་སྟུག་པོ་འདི་ནས་ལམ་མ་རྙེས་པ་ཞིག་ཡིན་པས། ཁྱེད་ཀྱིས་ངའི་ལམ་སྟོན་པའི་གྲོགས་
ཤིག་གྱིས་དང༌། ཞེས་གསོལ་བར་རྩ་ཀུ་ཤ་སྦར་མོ་གང་ལ་སྔགས་དང་བྱིན་རླབས་ཏེ་རྔོན་པའི་བུའི་ལག་ཏུ་
སྤྲད་དེ་ལམ་མཛུབ་མོས་བསྟན། དེ་ལྟར་ཇོན་པའི་བུས་མིའི་ཟས་མ་མྱོང་བར་ཞགས་ལྔ་ཙམ་སོང་གཤིས།
ད་ནང་ཚང་ཚོས་ང་སླེབས་པའི་སྔོན་ད་ལྟོ་གཡོས་པ་ཡོད་པ་ཐག་ཆོད་བསམ་ནས་རྔམ་ཞིང་བརྒྱགས། ནང༌
ཚང་ཚོས་ཨ་ཕས་རི་དྭགས་མང་པོ་བསད་ནས་ཤ་མ་ཐེག་པར་ངེད་ཚོ་འབོང་པར་འོངས་བ་རེད་བསམ་ཏེ་
ཕན་ཚུན་རེ་བས་བསླུས་ཏེ་འཁྲུགས་སོ།།
ནས
*



དེར་བརྟེན་ཇོན་པའི་བུས། རྒྱལ་པོའི་དྲང་ད་ཕྱིན་ནས་སྔར་གྱི་ལོ་རྒྱུས་རྣམས་ཞུས་ན་རྒྱལ་པོའི་བྱ་དགའ་
མཐོང་ཟོས་དང་། ལྷག་པར་ང་ལ་ལྟོ་ཞིག་གནང་ཡོང་སྙམ་ནས་རྒྱལ་པོའི་དྲུང་དུ་བྱོན་ནས་གཏམ་སྙན་གྱི་སྐྱེས་
ཕུལ་ཟིན་པ་དང་། ཁོ་ལ་བཟའ་བཏུང་གིས་ཚེམས་པར་བྱས། དེ་ནས་རྒྱལ་པོས་མཛེས་རྒྱན་དཔག་ཏུ་མེད་
པས་བརྒྱན་ཏེ། སྐད་ཅིག་དེ་ཉིད་ལ་རྔོན་པའི་བུ་ལ་ཆས་རྣམས་བསྐུར་ཏེ་ཆུ་མིག་དེའི་ཁ་རུ་བྱོན་པས། དེའི་
སང་ཉིན་ཉི་མ་ཤར་བའི་ཚེ། རྔོན་པས་བརྗོད་པ་ཇི་བཞིན་བུ་མོ་མཛེས་མ་བལྟ་བས་ཆོག་མི་ཤེས་པ་ཞིག་
ཆུ་ལེན་དུ་བྱུང་བ་ལ། རྒྱལ་པོས་ཀྱང་བུ་མོ་དེ་ལ་ཉིན་འགའ་བར་ལ་གཏམ་འཇམ་རྩུབ་ཀྱི་དྲིས་ཀྱང་། གཏམ་
ལེན་མི་འཇལ་བར་བུམ་པ་ཆུས་མྱུར་དུ་བཀང་སྟེ་བྲོས་ཕྱིན་པ་ན། ཁོང་གཉིས་ཀྱིས་བུ་མོ་གར་སོང་གི་རྟིང་
བདས་པས། གཞུ་འདོམ་ལྔ་བརྒྱ་ཙམ་ཕྱིན་པའི་ས་ན། འཇག་མའི་སྤྱིལ་བུ་ནང་དུ་བྲམ་ཟེ་སྒོམ་ཆེན་ཞིག་སྒྲུབ་
པ་མཛད་པ་གཟིགས་པ་དང༌། ཕྱག་འཚལ་ཏེ། བདག་ལ་ཁྱེད་ཀྱི་བུ་མོ་གནང་དུ་འཚལ་ཞེས་ཞུས་པར།
སྒོམ་ཆེན་གྱིས་ཞལ་བཞེས་མ་གནང་བར་བརྟེན། རྒྱལ་པོས་རལ་གྲི་ཤབ་ནས་བཏོན་ཏེ་རང་གི་སྙིང་ལ་
བཙུགས་གྲབས་བྱས་པར། སྒོམ་ཆེན་གྱིས་རལ་གྲི་ནས་བཟུངས་ཏེ། རང་གི་རང་ལ་རྒྱབ་ན་སྙིང་པོ་མེད།
ཚེ་ལོ་ལྔ་བརྒྱའི་བར་དུ་སྐྱེ་བ་མེད། རྒྱལ་པོ་ཉིད་ཀྱང་དཀོན་མཆོག་གསུམ་ལ་སྐྱབས་བཅོལ་ནས་དགེ་བཅུའི་
ཁྲིམས་བཅའ་སྲུང་ནུས་བསམ། དེ་བཞིན་ཁས་ལེན་ནུས་ན་བུ་མོ་སྟེར་གསུངས་པ་དང་། དེ་ལྟར་རྒྱལ་པོས་
ཁས་བླངས། སྒོམ་ཆེན་གྱིས་བུ་མོར་ཆོས་དང་འབྲེལ་བའི་བསླབ་བྱ་དང་། ཁྱད་པར་མུ་ཏིག་གི་འཕྲེང་བ་
བརྒྱ་རྩ་གཅིག་ཡོད་པ་དེ་སྲང་བར་གནང་ཏེ་ཞག་གསུམ་སོང་བ་དང་རྒྱལ་པོ་བཙུན་མོ་འཁོར་དང་བཅས་བྱོན་
གཤིས། སྒོམ་ཆེན་ཡང་སྐྱེལ་མར་གཞུ་འདོམས་ལྔ་བརྒྱ་ཙམ་སར་བྱོན། དེའི་དུས་སྒོམ་ཆེན་སྐུ་ན་བགྲེས་
པའི་སྟབས་ཀྱིས་རླུང་དང་ཐུགས་སྐྱོ་བ་གཉིས་བསྡོམས་ཏེ་སྐུ་བཤེགས་པ་དང་། མཁའ་འགྲོ་སྡེ་ལྔས་གཡུ་
ལོ་བཀོད་པའི་ཞིང་ཁམས་སུ་གདན་དྲངས་སོ།།
དེའི་ཚེ་བྲམ་ཟེ་མ་གཟུགས་ཀྱི་ཉི་མ་གྲོང་ཁྱེར་སེམས་ཀྱི་བློ་གྲོས་སུ་འབྱོར་བ་དང་། བཙུན་མོར་མངའ་
གསོལ་ཏེ་བདེ་སྐྱེད་ཕུན་སུམ་པ་ཚོགས་པའི་སྐབས་སུ། བཙུན་མོ་རྒན་པ་རིགས་ངན་བུ་མོས་བརྒྱུད་བསྐུལ་
བྱས་པ་ལྟར་གན་དེ་བཟང་མོས་པི་ཝང་དང་། གླིང་བུ་དང་། རྫ་རྔ་སོགས་ཁྱེར་ནས་ཕོ་བྲང་གི་འགག་ཏུ་སྙན་
པའི་རོལ་མོ་བརྡུངས་ཤིང་། བདེ་བའི་གར་བསྒྱུར། དགའ་བས་བྲོ་འཁྲབ་པས། རྒྱལ་པོས་གན་དེ་
བཟང་མོ་ཕོ་བྲང་དུ་བོས་ནས་གཟུགས་ཀྱི་ཉི་མའི་སྐྱོ་རོགས་གྱིས། ཞེས་གསུངས། གན་དེས་ཀྱང་རྒྱལ་པོ་
ཡབ་ཡུམ་གཉིས་ལ་གླུ་དང་གར་གྱིས་མཆོད་པ་ཕུལ་ཏེ། ཉི་མ་ནུབ་པ་དང་མྱོས་ཤིང་རྨུགས་པར་བྱེད་པའི་
རྫས་ངན་བཏབ། འོན་ཀྱང་སྒོམ་ཆེན་གྱིས་གནང་བའི་སྲུང་བའི་བྱིན་རླབས་ཀྱིས་སྐྱོན་མ་བྱུང་། དེར་བརྟེན་
གན་དེ་བཟང་མོས་མོ་དང་རྩིས་སྐོར་བའི་ནང་སྲུང་བ་ཟབ་མོ་ཡོད་པ་གསལ་བར་སོང་། སྔར་བཞིན་གཟུགས་
ཀྱི་ཉི་མའི་དྲུང་དུ་བཅར་ཏེ། བཙུན་མོ་ཁྱེད་ལ་བཙུན་མོ་ལྔ་བརྒྱས་ཕྲག་དོག་མེ་ལྟར་བྱེད་བཞིན་འདུག དེ་ལ་
VS



སྐྱོབ་པའི་སྲུང་བ་ཨེ་ཡོད་དེ། སྲུང་བ་མེད་ན་བདག་གིས་འཚོལ་དུ་འགྲོ། ཞེས་གསོལ། འོན་ཀྱང་གཟུགས་ཀྱི་
ཉི་མས་སྔར་གྱི་སྒོམ་ཆེན་གྱི་བཀའ་དང་འགལ་ཏེ་སྲུང་བ་མུ་ཏིག་འཕྲེང་བ་དེས་མོའི་སྤྱི་བོར་བཅག་བཅག་
ལན་གསུམ་གནང་ཏེ་བྱིན་གྱིས་རླབས། དེའི་ནུབ་མོ་གན་དེ་དང་རིགས་ངན་བུ་མོས་མུ་ཏིག་གི་འཕྲེང་བ་དེ་
དང་འདྲ་བ་ཞིག་བཟོས། དེའི་ཕྱི་ཉིན་གན་དེས་སྲུང་བ་ཟབ་མོའི་བྱིན་རླབས་ཞུ་ཚུལ་གྱིས་བསླུ་བྲིད་ཀྱིས་
བརྗེས་ནས་རྫས་ངན་རྒྱབས་པས། བཙུན་མོ་གཟུགས་ཀྱི་ཉི་མ་སྙུང་གཞི་དྲག་པོས་མནར། འོན་ཀྱང་རིམ་
འགྲོ་རྒྱ་ཆེ་མཛད་པས་སྔར་བཞིན་སྐུ་གཟུགས་གསོས། དེ་ནས་གན་དེས་ནམ་ཕར་ཡོལ་ཚུར་ཡོལ་དུ་རྫས་
ངན་རྒྱབས་ཏེ་རྟ་མཆོག་དང༌། གླང་ཆེན་ས་ལ་རབ་བརྟན། སྲས་ཆུང་ཟླ་བའི་གཞོན་ནུ་བཅས་རིམ་གྱིས་
བསད་དེ། བཙུན་མོ་གཟུགས་ཀྱི་ཉི་མའི་གཡས་གཡོན་དུ་བཞག་པ་ན། སང་ཉིན་ཉི་མ་ཤར་བའི་ཚེ་
ཡབ་སྲས་གཉིས་ཀྱིས་དེ་ལྟར་གཟིགས་པ་དང་། བདེན་མེད་ནེ་ཙོའི་བསླུ་བྲིད་ཀྱིས་ཁ་ལ་ཉན་པས་ཤེས་
གསུངས་ཏེ། མངོན་ཤེས་སྨྲ་མཁན་ནོ་ཙོའི་སྐེ་བཅད། བཙུན་མོ་གཟུགས་ཀྱི་ཉི་མ་ཤ་བཟའ་བདད་མོ་ཡིན་
པར་དགོངས་ཏེ། གཤེད་མི་མི་གསུམ་གྱི་ལག་ཏུ་རྩིས་སྤྲད་ནས་དུད་ཁྲོད་ཁྲག་འཚོ་འཁོལ་བའི་གནས་སུ་
ལྕགས། འོན་ཀྱང་གཅན་གཟན་ཤ་ཟའི་ཚོགས་ཇི་སྙེད་མཆིས་པ་ཐམས་ཅད་ཀྱིས་གུས་པའི་ཚུལ་གྱིས་
གཟུགས་ཀྱི་ཉི་མའི་དྲུང་དུ་འཁོད་པར་གྱུར་ཏོ། །
དེའི་ཚེ་གཟུགས་ཀྱི་ཉི་མས་སྒོམ་ཆེན་བཞུགས་པའི་དབེན་གནས་དེར་བྱོན་པ་ན། དུད་འགྲོ་ཤ་མོ་གཅིག་
མིན་པ་གཞན་དག་གཅིག་ཀྱང་མེད་གཤིས། སྤྱིལ་བུའིནང་བྱོན་ནས་གདུང་ཤུགས་དྲག་པོས་གསོལ་བ་
བཏབ་ཅིང་། ལོ་བཅུ་གཉིས་བར་ཕྱག་རྒྱ་ཆེན་པོའི་བསྙེན་སྒྲུབ་མཛད་པས། ནུབ་གཅིག་རྨི་ལམ་ལ་
ཁྱིའུ་ཆུང་ཤེལ་གྱི་ཕྲེང་བ་ཐོག་པ་ཞིག་གིས། གྲོང་ཁྱེར་དང་གྲོང་བརྡལ་དུ་ཡི་གེ་དྲུག་མའི་ཆོས་རྒྱ་ཆེན་པོ་
བསྟན་ནས་སེམས་ཅན་རྣམས་ཀྱི་དོན་མཛོད། ཅེས་གསུངས་ཏེ་གཟུགས་ཀྱི་ཉི་མའི་སྤྱི་གཙུག་ཏུ་ཐིམ་
པར་རྨིས་སོ།
དེ་ནས་བཟུང་གཟུགས་ཀྱི་ཉི་མས་རྒྱལ་ཁམས་བསྐོར་བའི་བླ་མ་ནི་ཞིག་ཏུ་སྤྲུལ་ནས་གྲོང་ཁྱེར་དང་གྲོང་
བརྡལ་དུ་བྱོན་ཏེ། ཐུགས་རྗེ་ཆེན་པོའི་འཕྲིན་ལས་ལ་བཀོད་བཞིན་པའི་རྟིང་ལ། གྲོང་ཁྱེར་སེམས་ཀྱི་བློ་
གྲོས་ཀྱི་ཕྱོགས་སུ་ཕེབས་པ་དང་། ཆོས་འབྲེལ་གྱིས་མ་ནིའི་དབང་ལུང་ཞུ་མཁན་མང་པོ་བྱུང་བའི་ས་ནས་
གན་དེ་བཟང་མོས་སྔར་རྟ་མཆོག་དང་། གླང་ཆེན་ས་ལ་རབ་བརྟན། སྲས་ཆུང་བཅས་བསད་པའི་སྡིག་
བཤགས་ཕུལ་པའི་རྗེས་སུ་སྔར་བསླུ་བྲིད་ཀྱིས་བརྗེས་པའི་མུ་ཏིག་གི་ཕྲེང་བ་དེ་ཡང་ཕུལ་ལོ།
དེའི་དུས་བློན་པོ་ཨ་བོ་ན་གེས་དབང་ལུང་ཞུས་ཏེ་ཕྱག་འཚལ་ཞིང་བྱིན་རླབས་ཞུ་དུས་གཟུགས་ཀྱི་ཉི་
མའི་ཚེམས་དང་སོ་འཁོར་བ་དེ་མཐོང་བའི་རྒྱུ་མཚན་ཡབ་སྲས་གཉིས་ལ་གསོལ་གཤིས། ཡབ་སྲས་གཉིས་
ཀྱང་བཙུན་མོ་གཟུགས་ཀྱི་ཉི་མའི་སར་བཅར་ཏེ་བཤགས་པ་ཕུལ་ནས་ཕོ་བྲང་དུ་གདན་དྲངས་ཏེ་སླར་ཡང་
22



བཙུན་མོར་མངའ་གསོལ་ལོ། རྒྱལ་བློན་རྣམས་བཀའ་གྲོས་མཛད་དེ་རིགས་ངན་བུ་མོ། གན་དེ་བཟང་
མོ་གཉིས་ཀྱི་བྱེད་བབ་ལ་གཞིགས་པས་ཉེས་ཆད་བཅད་ནས་ཚོང་འདུས་ཀྱི་ལམ་འགག་ཏ་བསྐྱལ་ལོ།།།
དེའི་ཚེ་ཡབ་སྒོམ་ཆེན་གྱིས་བཀའ་བཞིན་གྲོང་ཁྱེར ཆེན་པོ་སེམས་ཀྱི་བློ་གྲོས་དེས་ཐོགས་དྲངས་པའི་
རྒྱལ་ཕྲན་རྣམས་ནང་པ་སངས་རྒྱས་པའི་ཆོས་ལུགས་སུ་བཀོད་ནས་དུས་རེ་ཞིག་སོང་བའི་ཚེ། བཙུན་མོ་
གཟུགས་ཀྱི་ཉི་མར་སྲས་གཅིག་འཁྲུངས་པས། མཚན་ལ་ཡབ་ཡུམ་གཉིས་ཀྱི་མཚན་ནས་དྲས་ཏེ་ཉི་མ་
སེང་གེ་ཞེས་བཏགས། སྲས་ཉི་མའི་སེང་གེ་དགུང་ལོ་བརྒྱད་ལ་ལོན་པ་དང་། རྒྱལ་པོའི་མངའ་རིས་ཕྱི་ནང་
བར་གསུམ་སྐྲ་ཤད་གཅིག་ཀྱང་ལྷག་ལུས་མེད་པར་ཕུལ་ནས་ཡབ་ཡུམ་གཉིས་དང་བློན་པོ་འགའ་ཤས་
བཅས་རབ་ཏ་བྱུང་སྟེ། དབེན་གནས་སུ་ཕྱིན་ནས་ཐར་པ་ཆེན་པོ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་
གྱུར་བའི་རྣམ་ཐར་ཀྱི་ལེའུ་ལས་རེ་ཞིག་གྲུབ་པ་ལགས་སོ།།
༄༅། །གོང་དུ་བཀོད་པའི་ལྷ་གཞུང་ཁག་གི་ཚིག་བཅད་ཁ་ཤས་ནང་རྐང་པར་ཡིག་འབྲུ་མང་ཉུང་
ཤོར་ཡོད་གཤིས་སླར་ཡང་ཞུ་སྒྲིག་བྱེད་ཁོམ་མ་བྱུང་བས་ཀློག་པ་རྣམས་ཀྱི་སྤྱན་སྔར་དགོངས་སེལ་ཞུ།།



མཆན་བུ།
ལྷ་གཞུང་གཅུང་པོ་དོན་ཡོད་དོན་གྲུབ། བོད་གཞུང་ཤེས་རིག་དཔར་ཁང་དུ་ ༡22༤ ལོར།
ལྷ་གཞུང་སྣང་ས་འོད་འབུམ། བོད་གཞུང་ཤེས་རིག་དཔར་ཁང་དུ་ ༡༩༤༧ ལོར།
ལྷ་གཞུང་ཆོས་རྒྱལ་ནོར་བཟང༌། བོད་གཞུང་ཤེས་རིག་དཔར་ཁང་དུ་ ༡༧༠༦ ལོར།
e
ལྷ་གཞུང་པད་མ་འོད་འབར། བོད་ཀྱི་ཟློས་གར་ཚོགས་པའི་གཞུང་དེབ་ཨང་ ༡༣༠།
ལྷ་གཞུང་འགྲོ་བ་བཟང་མོ། བོད་གཞུང་ཤེས་རིག་དཔར་ཁང་དུ།
ལྷ་གཞུང་གཟུགས་ཀྱི་ཉི་མ། བོད་ཀྱི་ཟློས་གར་ཚོགས་པའི་གཞུང་དེབ་ཨང་ ༡༣༠།
U2



THE
HI-FUNDA WATCH
THE NEW IQ DIGITAL WATCHES ARE PACKED WITH BRAINS AND BRAWN
6383
S
if: 100
SUS
*
999303
*
*
.
FUNCTIONS OF MODEL FEATURED (M68A)
HOUR • MINUTE SECOND DATE DAY OF THE WEEK
12/24 HOUR FORMAT SWITCH OPTION.
ALARM FUNCTION • ILLUMINATION LIGHT
CHRONOGRAPH WITH LAP FUNCTION
HOURLY CHIME SIGNAL WATER RESISTANT UP TO 30 METRES
OVER 40 MODELS. ALL WITH A 1 YEAR GUARANTEE
PRICES BEGIN AT Rs. 221.00/-
A quality product of SITCO
SIKKIM TIME CORPORATION LIMITED
(A Government of Sikkim Enterprise)
Regd. Office & Factory: Deorali, Tadong, Gangtok, Sikkim 737 102, India
Marketing Division: 16/7A, Binny Crescent Road, Benson Town, Bangalore 560 046, India



.
ondage
TIBETAN INSTITUTE OF PERFORMING ARTS
(TIPA)
DER
el
ERO
